<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 9a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 9a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e159">

      <head xml:id="Buzcv2-d1e159-Hd1e101"> Quaestio 9a </head>

      <head xml:id="Buzcv2-d1e159-Hd1e104" type="question-title"> UTRUM NON ENS POSSIT INTELLIGI VEL SCIRI </head>








      <p xml:id="Buzcv2-d1e159-d1e107"> Consequenter quaeritur, nono, utrum non ens possit intelligi uel sciri. </p>


      <p xml:id="Buzcv2-d1e159-d1e110"> 1. Arguitur quod sic: quia de uacuo habemus scientiam, et tamen nihil est; igitur ... et
   caetera. </p>


      <p xml:id="Buzcv2-d1e159-d1e113"> 2. Item, quinto* et sexto Metaphysicae*, dicit <name ref="#Aristotle">Aristotiles</name> quod uno modo accipiendo <mentioned>ens</mentioned> et
   <mentioned>non ens</mentioned>, uerum idem est quod ens et falsum idem quod non ens; si ergo non ens est falsum et
   falsum potest intelligi, ergo et non ens; sed de falso bene habetur scientia, eo quod uerum et
   falsum opponuntur et oppositorum eadem est disciplina, et de ueris habemus scientiam; ergo ...
   et caetera. </p>


      <p xml:id="Buzcv2-d1e159-d1e126"> 3. Item, chimaera est opinabilis; ergo et intelligibilis. </p>


      <p xml:id="Buzcv2-d1e159-d1e129"> 4. Similiter uacuum aut actu infinitum est imaginabile , quia de infinito multi imaginantur
   ultra caelum spatium infinitum aut etiam uacuum infinitum; sed omne imaginabile est
   intelligibile; ergo uacuum et actu infinitum sunt imaginabilia; tamen nihil sunt; ergo non ens
   intelligitur. </p>


      <p xml:id="Buzcv2-d1e159-d1e132"> 5. Item, per haec nomina <supplied>
        <mentioned>chimaera</mentioned> et <mentioned>uacuum</mentioned>
       </supplied> significantur chimaera
   et uacuum, et quod significatur intelligitur; ergo quae nihil sunt intelliguntur. </p>


      <p xml:id="Buzcv2-d1e159-d1e144"> 6.Item, scio uacuum non esse; tamen uacuum esse nihil est; ergo scio illud quod nihil est.
   Quod autem uacuum esse nihil sit probatur: quia non posses assignare quae res est uacuum non
   esse nisi tu posses dicere <mentioned>uacuum non esse est haec propositio </mentioned>uacuum non est<mentioned/>, quod non
   uidetur esse uerum, quia pari ratione diceretur quod deum esse est una propositio,
    <supplied>quod est falsum</supplied>, quia deum fuit necessarium antequam umquam fuerit
   aliqua propositio. </p>


      <p xml:id="Buzcv2-d1e159-d1e155"> 7. Item, si nulla tonitrua essent, non amitteremus scientiam de tonitruis; ergo de non ente
   habes scientiam. </p>


      <p xml:id="Buzcv2-d1e159-d1e158"> Oppositum est <name ref="#Aristotle">Aristotilis</name> dicentis <quote xml:id="Buzcv2-d1e159-Qd1e163">quod non est non contingit scire</quote>*. </p>




      <p xml:id="Buzcv2-d1e159-d1e168"> Pono igitur istam conclusionem quod de multis habetur scientia quae non sunt
   praesentialiter, sed quae fuerunt uel potuerunt esse. Quia per hanc propositionem <mentioned>triangulus
   habet tres angulos aequales duobus rectis</mentioned>, non solum habetur scientiam de triangulis quae
   nunc sunt, immo etiam de illis quae fuerunt et quae erunt; aliter oporteret si formaretur
   nouus triangulus quod non haberetur scientia de illo nisi de nouo addisceretur et nisi de nouo
   fieret demonstratio. Etiam, sicut arguebatur, si non sint modo tonitrua et si non sint stellae
   comatae, adhuc, hoc non obstante, habemus per librum Meteororum* scientiam de tonitruis et de
   stellis comatis. Ergo habemus scientiam de rebus quae praesentialiter <supplied>non</supplied>
   sunt, <supplied>sed</supplied> fuerunt uel erunt. <supplied>Et</supplied>
    sic<supplied>ut</supplied> potest demonstrari quod omnis triangulus qui est habet tres ...
   et caetera, ita omnis qui fuit potest habere tres et caetera, et etiam omnis qui erit. Et sic
   possumus habere scientiam de illis quae non sunt praesentialiter, sed possunt esse. </p>


      <p xml:id="Buzcv2-d1e159-d1e186"> Alia conclusio est quod non est possibile intelligere illud quod non est nec fuit nec erit
   nec potuit esse nec potest esse. Quia oporteret <supplied>ponere</supplied> hanc propositionem
   tamquam ueram <mentioned>quod nec est nec erit nec fuit nec possibile est imaginari esse intelligitur</mentioned>.
   Constat quod haec propositio est affirmatiua, et tamen subiectum eius pro nullo supponit; ergo
   illa propositio est falsa. Probatur consequentia: quia ad hoc quod propositio affirmatiua sit
   uera requiritur necessario quod subiectum et praedicatum supponunt pro eodem: copula enim
   affirmatiua designat identitatem, ut dicendo <mentioned>homo est album</mentioned> designatur quod idem sit homo et
   album; et si dico <mentioned>homo cucurrit</mentioned> uel <mentioned>fuit currens</mentioned>, ibi designo quod homo fuit idem quod
   currens, et sic uniuersaliter de aliis; modo quod nihil est nulli est idem uel diuersum*; ergo
   impossibile est si terminus pro nullo supponit quod termini supponant pro eodem. Et uos scitis
   quod communiter illa negatur tamquam falsa <mentioned>chimaera est chimaera</mentioned>*, et hoc non est nisi quia
   termini pro nullo supponunt et sic non supponunt pro eodem. </p>


      <p xml:id="Buzcv2-d1e159-d1e208"> Item, prima facie uidetur sequi <mentioned>tu intelligis; ergo aliquid intelligis</mentioned>, et si tu aliquid
   intelligis, non est uerum quod nihil intelligis; ideo uidetur repugnare quod intelligamus et
   nihil intelligamus. Ita si illud quod nec est nec fuit intelligeretur, uideretur hoc esse
   quando haberemus conceptum a quo sumitur hoc nomen<mentioned>uacuum</mentioned> uel hoc nomen <mentioned>chimaera</mentioned>. Sed
   constat quod per illos conceptus non intelligimus nisi entia, quia per hoc nomen <mentioned>uacuum</mentioned> idem
   quod per suam descriptionem intelligimus. Modo eius descriptio dicens quid nominis est <mentioned>locus
   non repletus corpore</mentioned>. Et sine dubio per hanc descriptionem nos intelligimus omnia ea quae
   significantur per haec nomina <mentioned>locus</mentioned> et <mentioned>corpus</mentioned>, et illa sunt uera entia. Ita similiter hoc
   nomen <mentioned>chimaera</mentioned> significat idem quod haec oratio <mentioned>animal compositum ex impossibilibus
   componi</mentioned>, sicut ex corpore hominis, et capite bouis et cauda draconis, et per hanc orationem
   intelligimus omnia quae significantur per hos terminos <mentioned>animal</mentioned> et <mentioned>compositum</mentioned>, et constat
   quod illae sunt uere res. </p>


      <p xml:id="Buzcv2-d1e159-d1e245"> Notetis igitur quod termini mentales* siue conceptus simplices semper pro aliquo supponunt,
   scilicet praesente, praeterito uel saltem possibili et ideo semper habent uel habuerunt
   correspondentiam in re. Tamen illos conceptus intellectus potest componere uno modo mediante
   copula affirmatiua* uel negatiua*, formando propositionem affirmatiuam uel negatiuam, et tunc
   si copulat affirmatiue et correspondeat identitas, uera est propositio, si non falsa est. Alio
   modo intellectus potest componere conceptus simplices sine propositione, coniungendo eos per
   modum determinabilis et determinationis, ut <mentioned>homo albus</mentioned> uel <mentioned>homo hinnibilis</mentioned>, et similiter
   aliquando negatiue, ut dicendo <mentioned>homo non album</mentioned> et <mentioned>homo non risibilis</mentioned>. Et si res
   significatae per terminos simplices non sunt eaedem uel non adiaceant sibi inuicem eo modo quo
   significatur per terminum complexum, tunc ille terminus pro nullo supponit. Ergo si ille
   terminus <mentioned>homo hinnibilis</mentioned> pro nullo supponit, non nihil significat, immo significat omnes
   homines et omnia hinnibilia, sed taliter quod non est in re debita correspondentia; ideo
   totalis terminus pro nullo supponit, et sic est de istis terminis <mentioned>uacuum</mentioned> et <mentioned>chimaera</mentioned>. </p>


      <p xml:id="Buzcv2-d1e159-d1e270"> Ultimo notetis quod nihil plus uel minus, uel nihil etiam aliud, significo uel intelligo ad
   extra dicendo <mentioned>deus est deus</mentioned> quam dicendo <mentioned>deus non est deus</mentioned>, nec etiam dicendo <mentioned>nihil est
   nihil</mentioned> quam dicendo <mentioned>nihil est aliquid</mentioned> uel etiam dicendo <mentioned>aliquid est aliquid</mentioned>, sed easdem
   res aliter et aliter intelligo et eosdem conceptus simplices earundem rerum aliter et aliter
   compono apud intellectum*. </p>




      <p xml:id="Buzcv2-d1e159-d1e288"> Tunc ad rationes. </p>


      <p xml:id="Buzcv2-d1e159-d1e292"> 1. Ad primam, <mentioned>de uacuo datur scientia</mentioned>, in quarto Physicorum* negatur illa propositio, quia
   nec uacuum scitur nec uacuum intelligitur nec potest intelligi si non potest esse. Sed bene
   concedo quod multae conclusiones sciuntur in quarto Physicorum compositae ex hoc termino
   <mentioned>uacuo</mentioned>; tamen per illas propositiones non habemus scientiam de uacuo, sed de loco. Unde scire
   hanc conclusionem <mentioned>uacuum non est</mentioned> est scire quod nullus locus est non repletus corpore, et
   hoc est habere scientiam de corporibus et locis. </p>


      <p xml:id="Buzcv2-d1e159-d1e304"> 2. Ad aliam, <mentioned>uerum est ens, falsum est non ens</mentioned>, hoc est concedendum secundum unam
   acceptionem impropriam <mentioned>entis</mentioned>; tamen accipiendo <mentioned>ens</mentioned> proprie falsum est ens, quia est una
   propositio. Et etiam concedo quod de falso habemus scientiam sicut scientia habetur de homine,
   hoc est dictum quod falsum est significatum per terminum ex quo conclusio demonstrabilis
   componitur. Tamen bene uerum est quod de nullo falso est scientia per modum conclusionis
   demonstrabilis. </p>


      <p xml:id="Buzcv2-d1e159-d1e316"> 3. Ad aliam dico quod istae sunt falsae <mentioned>chimaera est opinabilis</mentioned>*, <mentioned>chimaera est
   intelligibilis</mentioned>. Sed concedo quod res sunt intelligibiles tali conceptu a quo sumitur hoc
   nomen <mentioned>chimaera</mentioned>, sicut res sunt intelligibiles tali conceptu a quo sumitur iste terminus
   complexus <mentioned>homo hinnibilis</mentioned> uel <mentioned>homo non risibilis</mentioned>. Tamen numquam intelligo hominem
   hinnibilem uel hominem non risibilem, sed intelligo homines et hinnibilia, et si apud
   intellectum componentur conceptus eorum, dico quod conceptus complexus pro nullo supponit. </p>


      <p xml:id="Buzcv2-d1e159-d1e334"> 4. Similiter nego istas propositiones <mentioned>actu infinitum est imaginabile</mentioned>, <mentioned>uacuum est
   imaginabile</mentioned>, si ita sit quod impossibile est uacuum esse. Tamen istam propositionem possum
   imaginare et opinari <mentioned>uacuum est extra totum spatium, uel </mentioned>infinitum est extra'. Sed per tales
   propositiones +appositas+ nec intelligo uel opinor nisi entia quorum conceptus ego sic compono
   quod propositiones sunt falsae et impossibiles, uel etiam quod termini complexi pro nullo
   supponunt. </p>


      <p xml:id="Buzcv2-d1e159-d1e346"> 5. Ita etiam ego nego quod chimaera significatur per aliquod nomen, aut etiam uacuum, sed
   per illa nomina significantur illae res quas dicebam intelligi per illa nomina. Unde hoc nomen
   <mentioned>uacuum</mentioned> significat et locum et corpus mediante illo conceptu quo concipiebamus et corpus et
   locum modo expresso per definitionem quid nominis. </p>


      <p xml:id="Buzcv2-d1e159-d1e352"> 6. Ad aliam dico quod uacuum non esse, si accipiatur materialiter pro illa oratione <mentioned>uacuum
   non est</mentioned>, tunc scio uacuum non esse +per illud nomen per quod conclusio demonstrata scitur+.
   Sed si capitur uacuum non esse significatiue, et non pro illa propositione, tunc posset
   concedi quod uacuum <supplied>non esse</supplied> nihil est, et uacuum non esse nec sciretur
   nec intelligeretur. </p>


      <p xml:id="Buzcv2-d1e159-d1e362"> 7. Ultima ratio, de tonitruis, uadit uiis suis. </p>


      <p xml:id="Buzcv2-d1e159-d1e365"> Et sic patet quaestio. </p>











    </div>
   </body>
  </text>
</TEI>
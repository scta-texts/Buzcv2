<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 30a  </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 30a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e394">
      <head xml:id="Buzcv2-d1e394-Hd1e101"> Quaestio 30a </head>

      <head xml:id="Buzcv2-d1e394-Hd1e104" type="question-title"> UTRUM SCIENTIA SIMPLEX DEMONSTRATIVA HABEAT UNITATEM VEL DISTINCTIONEM AB IPSA
   CONCLUSIONE VEL A PRINCIPIIS VEL A QUO </head>


      <p xml:id="Buzcv2-d1e394-d1e107"> Consequenter quaeritur, tricesimo, utrum scientia simplex demonstratiua habeat unitatem uel
   distinctionem ab ipsa conclusione, uel a principiis, uel a quo. </p>


      <p xml:id="Buzcv2-d1e394-d1e110"> 1. Arguitur primo quod ab una conclusione sumit unitatem et distinctionem: +quia ab illo
   cuius est habitus; sed scientia et conclusio demonstrata est habitus conclusionis
   demonstratae;+ <supplied>igitur ... et caetera</supplied>. </p>


      <p xml:id="Buzcv2-d1e394-d1e116"> 2. Et confirmatur: quia habitus et potentiae sumunt unitatem ab obiectis suis, ut patet
   secundo de Anima* quantum ad potentias suas, et etiam patet secundo* et sexto Ethicorum*
   quantum ad uirtutes et habitus; sed conclusio est habitus et obiectum conclusionis
   demonstratae; ipsa enim est conclusio quae scita est et per cuius scientiam res significatae
   per terminos sunt scitae; igitur per unitatem uel distinctionem conclusionis debet scientia
   dici una uel distincta. </p>


      <p xml:id="Buzcv2-d1e394-d1e120"> 3. Oppositum est <name ref="#Aristotle">Aristotilis</name>: ab isto scientia non sumit unitatem quo exsistente uno
   scientiae sunt diuersae; sed conclusione exsistente una scientiae sunt diuersae; ergo ...
    <supplied>et caetera</supplied>. Maior est de se nota. Minor patet per <name ref="#Aristotle">Aristotilem</name>, primo
   huius*, dicentem quod eadem conclusio <supplied>scitur</supplied> in una scientia quia est et
   in alia scientia scitur propter quid est. </p>


      <p xml:id="Buzcv2-d1e394-d1e135"> 4. Et hoc etiam manifestum est exemplo: quia huius conclusionis <mentioned>terra est rotunda</mentioned> diuersae
   sunt scientiae, scilicet mathematica et naturalis, quia in libris mathematicis probatur haec
   conclusio per aspectum ad caelum et secundo Caeli* probatur eadem conclusio per naturam
   grauitatis. Similiter est de ista conclusione <mentioned>elementa sunt quattuor et non plura, scilicet
   ignis, aqua, aer, terra</mentioned>; nam haec conclusio scitur per scientiam libri de Caelo et Mundo* et
   per scientiam libri de Generatione*. </p>


      <p xml:id="Buzcv2-d1e394-d1e144"> 6. Deinde, arguitur quod a principiis scientiae sumant unitatem uel distinctionem: ab illis
   enim sumunt unitatem et distinctionem propter quorum diuersitatem eadem conclusio est
   diuersarum scientiarum; modo eadem conclusio, ut quod terra est rotunda, est diuersarum
   scientiarum, scilicet naturalis et mathematicae, propter diuersitatem principiorum ex quibus
   ipsa demonstratur; ergo ... et caetera. </p>


      <p xml:id="Buzcv2-d1e394-d1e147"> 7. Et confirmatur: quia ex primis principiis alia dependent in entitate sua; igitur et in
   sua unitate, cum ens et unum conuertantur, quarto Metaphysicae*. </p>


      <p xml:id="Buzcv2-d1e394-d1e150"> 8. Oppositum arguitur: quia scientiae demonstratiuae, quantocumque simplicis, sunt ad minus
   duo principia, scilicet duae praemissae; ergo principiis plurificatis non oportet scientias
   plurificari; ergo ab illis non sumunt scientiae unitatem uel plurificationem. </p>


      <p xml:id="Buzcv2-d1e394-d1e153"> 9. <supplied>Et confirmatur</supplied>: quia habitus principiorum non est scientia, sed
   intellectus; ergo habitus qui est intellectus debet distingui ex diuersitate uel distinctione
   principiorum, et non habitus qui est scientia. </p>


      <p xml:id="Buzcv2-d1e394-d1e160"> De ista quaestione et consimilibus aliqui* uolunt se statim expedire dicentes quod
    <supplied>scientiae</supplied> demonstratiuae se ipsis sunt distinctae, et
    <supplied>non</supplied> per principia seu conclusiones; et quaelibet etiam se ipsa est una,
   eo quod ipsa manifeste circumscriptis aliis adhuc esset ens et una. </p>


      <p xml:id="Buzcv2-d1e394-d1e169"> Sed quamuis ista dicta concederentur ad istum sensum quod quaelibet res exsistente se ipsa
   est unum et ens, tamen, hoc non obstante, res causatae in sua entitate <supplied>et</supplied>
   unitate uel distinctione <supplied>dependent</supplied> ex suis causis, et cum eaedem res
   possint aliquando esse una res et aliquando non una res, oportet assignare aliter quam ex
   ipsis unde hoc proueniat. Verbi gratia, duae partes quantitatiuae lapidis sunt aliquando una
   res et aliquando, scilicet post diuisionem, non sunt una res, sed plures. Et ita duo gradus
   albedinis in eodem subiecto essent una res aliquando et si essent in diuersis subiectis per
   praedictam doctrinam non essent una res. Similiter uidemus quod in eadem materia uel consimili
   generantur <supplied>aliquando</supplied> effectus eiusdem speciei et aliquando diuersarum
   specierum; et si quaeris unde hoc proueniat, non sufficit dicere quod illi effectus hoc
   habeant ex se ipsis. Ideo aliter satisfaciendum est quaestioni. </p>


      <p xml:id="Buzcv2-d1e394-d1e181"> Et potest poni haec conclusio quod cum scientiae fuerunt eiusdem speciei, si sint diuersae
   numero, hoc est propter diuersa subiecta quibus insunt, scilicet propter diuersas animas,
   sicut etiam duae albedines si ita sunt duae quod non una, hoc est propter diuersitatem
   subiectorum. Unde sic solet dici quod accidens numeratur numeratione subiecti. </p>


      <p xml:id="Buzcv2-d1e394-d1e184"> Sed de unitate uel distinctione specifica, sciendum est quod conclusio mota intelligitur ad
   praesens de scientia simplici demonstratiua. Et uoco scientiam <mentioned>simplicem</mentioned> quae non est
   congregata ex pluribus scientiis diuersarum rationum, sicut totalis scientia naturalis
   diceretur unum simplex quia congregata est ex scientiis multarum conclusionum diuersarum.
   Oportet etiam notare, ut habetur quinto Metaphysicae*, <supplied>quod</supplied> illa dicuntur
   diuersa specie quae sunt diuersarum uel dissimilium specierum. </p>


      <p xml:id="Buzcv2-d1e394-d1e193"> Tunc pono faciliter plures conclusiones. Una est quod scientiae demonstratiuae sunt diuersae
   specie si sint conclusionum specie diuersarum. Probatio: quia quae sunt eadem specie innata
   sunt fieri nobis <supplied>scita</supplied> per causas consimiles, sine concursu causarum
   dissimilium, +quia oportet quod per praemissas diuersas et dissimiles generentur.+ </p>


      <p xml:id="Buzcv2-d1e394-d1e199"> Alia conclusio est quod eiusdem conclusionis scientia quia est et propter quid est sunt
   diuersarum specierum: quia sunt ualde dissimilium rationum, et aliud exigitur ad generationem
   unius et alterius. </p>


      <p xml:id="Buzcv2-d1e394-d1e203"> Alia conclusio uidetur mihi ponenda, quod si eadem conclusio sciatur propter quid per
   diuersa genera causarum, ut modo per <supplied>causam</supplied> materialem, modo per causam
   efficientem, istae scientiae sunt diuersarum specierum et diuersarum rationum in tantum quod
   potest sciri unum alio ignoto. Potest enim sciri de aliquo propter quid ipsum est efficienter
   ignorando propter quid ipsum est materialiter, et ad sciendum hoc et illud oportet diuersa
   principia concurrere. </p>


      <p xml:id="Buzcv2-d1e394-d1e209"> Sed alia conclusio uidetur mihi ponenda, quod eiusdem conclusionis scientia quia est non
   diuersificatur specie propter diuersitatem mediorum per quae illa potest demonstrari, quia ab
   illis non dependet in esse sed in sciri solum. Unde si quis habet demonstratum per multa media
   quod omne B est A et <supplied>non</supplied> reminiscatur quod sibi prius fuit demonstratum,
   adhuc erit firmus et certus de conclusione quod ita est, quamuis etiam de medio non
   reminiscatur; modo possibile est quod idem specie fiat a diuersis agentibus, ut caliditas ab
   igni, a sole et a motu. Unde sciendum est quod ualde difficile est de scientia quia est et de
   scientia propter quid est, quia scientia medii non est de ***** scientiae quia ita est. Unde
   si eadem conclusio potest demonstrari quia ita est per <supplied>multa</supplied> media, tamen
   forte per unum istorum scio firmiter quod ita est et alius per aliud medium sciet firmiter ita
   esse. Sed scientia medii est de ***** scientiae propter quid. Quoniam impossibile est te scire
   propter quid luna eclipsatur te oblito uel nesciente quod eclipsatur propter terram obiectam.
   Ideo <name ref="#Aristotle">Aristotiles</name>, diffiniendo <mentioned>scire propter quid</mentioned>, in principio libri*, dicit notabiliter non
   quod scire sit cognoscere rem per causam, sed quod scire est ipsammet causam cognoscere et
   quia illius est causa. </p>


      <p xml:id="Buzcv2-d1e394-d1e224"> Ultimo, ex dictis apparet quod diuersitas specifica huius modi scientiarum potest prouenire
   ex diuersitate subiectorum et etiam ex diuersitate praedicatorum conclusionis, uel utrorumque,
   quia sic diuersificantur conclusiones. Sed unitas scientiae exigit horum omnium identitatem,
    <supplied>et</supplied> etiam cum hoc identitatem medii si sit scientia propter quid. </p>


      <p xml:id="Buzcv2-d1e394-d1e230"> Secundum hoc respondetur ad rationes. </p>


      <p xml:id="Buzcv2-d1e394-d1e233"> 1-2. Ad primam et secundam, concedo quod ex unitate conclusionis scientia dicitur una, nisi
   sit quod si sit scientia propter quid exigitur cum hoc unitas medii. </p>


      <p xml:id="Buzcv2-d1e394-d1e236"> 3-4. Ad rationes in oppositum, potest concedi quod eiusdem conclusionis sunt bene scientiae
   diuersae, scilicet una quia <supplied>et</supplied> altera propter quid. Et tamen exempla quae
   ponebantur non uidentur demonstrare. Quia, sicut dicit <name ref="#Grosseteste">Lincolniensis</name>*, non est eadem conclusio
   de rotunditate terrae quae scitur per naturalem philosophiam et per astrologiam. Quia
   naturalis demonstrat quod terra est rotunda intelligendo per hoc nomen <mentioned>terra</mentioned> elementum
   simpliciter graue, et mathematicus scit terram esse rotundam intelligendo per hoc nomen
   <mentioned>terra</mentioned> certam magnitudinem circa quam caelum sic mouetur et ad quam caelum habet totam
   distantiam, non utrum hoc sit graue uel leue. Ideo si conclusiones sunt eaedem secundum uocem,
   hoc est aequiuoce, quia sunt diuersae secundum intentionem mentalem. Similiter, si diceretur
   quod in libro Caeli* probatum est quod corpora mobilia modo recto et simplici sunt duo et non
   plura, et in libro de Generatione* determinatur et scitur quod elementa prima generabilium et
   corruptibilium sunt quattuor et non plura; et sic istae non sunt eaedem conclusiones *****. </p>


      <p xml:id="Buzcv2-d1e394-d1e252"> 5-9. Ad alias rationes, de principiis, concedo quod principia in scientia propter quid
   faciunt ad distinctionem specificam scientiarum, sed non in scientia quia. Nec scientia quia
   dependet ex necessitate inesse a praemissis per quas acquiritur, ut dictum fuit. </p>


    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 12a</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 12a</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e193">
      <head xml:id="Buzcv2-d1e193-Hd1e101"> Quaestio 12a </head>

      <head xml:id="Buzcv2-d1e193-Hd1e104" type="question-title"> UTRUM PROPTER QUOD UNUMQUODQUE EST TALE ILLUD SIT MAGIS TALE </head>








      <p xml:id="Buzcv2-d1e193-d1e107"> Consequenter quaeritur, duodecimo, utrum propter <supplied>quod</supplied> unumquodque est
   tale illud sit magis tale. </p>


      <p xml:id="Buzcv2-d1e193-d1e113"> 1. Arguitur primo quod non: quia propter uinum homo est ebrius, tamen uinum non est magis
   ebrium quam homo; etiam propter albedinem homo est albus, tamen albedo non est magis alba, et
   propter materiam habentia materiam sunt corruptibilia, et tamen materia non est magis
   corruptibilis; similiter, propter ignem ferrum est calidum, et tamen ignis non est magis
   calidus, ut patet ad sensum. </p>


      <p xml:id="Buzcv2-d1e193-d1e116"> 2. Item, forma est propter materiam, cum materia sit causa formae, ut patet secundo
   Physicorum*; tamen materia non est magis forma. </p>


      <p xml:id="Buzcv2-d1e193-d1e120"> 3. Item, cum equus generat equum, equus generans est causa equi generati; ideo equus
   generatus est propter equum generantem, et tamen equus generans non magis est equus. Et tales
   probationes possent multiplicari. </p>


      <p xml:id="Buzcv2-d1e193-d1e123"> Oppositum est <name ref="#Aristotle">Aristotilis</name>, primo huius* et secundo Metaphysicae*, ubi concluditur quod
   necesse es principia esse magis uera et magis entia, quia propter ipsa alia sunt uera et
   entia. </p>




      <p xml:id="Buzcv2-d1e193-d1e129"> Ista quaestio est difficilis eo quod propositio non est uniuersaliter uera nisi modificetur,
   et ideo apponam aliquas modificationes. </p>


      <p xml:id="Buzcv2-d1e193-d1e132"> Unde primo sciendum est quod haec regula non ualet ad arguendum positiue quod
    <supplied>si</supplied> illud sit tale <supplied>hoc propter</supplied> quod <supplied>est
    tale</supplied> sit magis tale, nec per consequens ualet simpliciter, et hoc patet
    <supplied>per</supplied> tres instantias quae positae fuerunt. Sed oportet supponere quod
   praedicatum in quo fit comparatio conueniat utrique eorum quae comparantur in illo, et hoc
   supposito quaeritur an magis conueniat uni. Igitur non sequitur si homo sit ebrius propter
   uinum quod uinum sit magis ebrium, quia uinum non est ebrium. </p>


      <p xml:id="Buzcv2-d1e193-d1e147"> Secundo requiritur quod unum eorum quae sic comparantur sit causa alterius non solum
   simpliciter, in essendo, sed etiam in essendo tale siue in conueniendo ei ita quod sit tale
   propter illud esse tale. Et ideo non sequitur <mentioned>domus est alba propter domificatorem; igitur
   domificator est magis albus</mentioned>, licet sit causa domus, quia domus non est alba propter
   domificatorem esse album. </p>


      <p xml:id="Buzcv2-d1e193-d1e153"> Tertio requiritur quod tali causae soli conueniat effectus praedictus, quia si conueniret
   pluribus non posset concludi quod <supplied>unum</supplied> illorum esset magis tale. Unde
   forte tu amas Petrum non solum propter amorem Iohannis sed etiam ob amorem Roberti uel
   Martini, eo quod ille Petrus proficit illis omnibus, et possibile est quod tu ames Petrum plus
   quam aliquem aliorum, eo quod amor in Petro intenditur non solum propter istum aut propter
   alium sed etiam propter quemlibet illorum. </p>


      <p xml:id="Buzcv2-d1e193-d1e160"> Etiam possibile est alicui conclusioni magis credere quam credamus praemissis ex quibus eam
   concludimus. Verbi gratia, si aliqua conclusio sit nobis conclusa per multas et diuersas
   rationes probabiles, possibile est quod, propter congregationem probabilitatum, nos credimus
   multum illi conclusioni et magis quam alicui praemissarum, quia intensio credulitatis
   conclusionis non fit nobis solum per hunc syllogismum uel per illum, sed per quemlibet; ideo
   de nullo eorum sequitur quod eius praemissae sint magis creditae. </p>


      <p xml:id="Buzcv2-d1e193-d1e163"> Et adhuc etiam non potest concludi quod materia sit magis ens quam forma aut quam
   compositum, licet compositum uel forma sit ens propter ipsam materiam, sed magis propter illas
   causas. </p>


      <p xml:id="Buzcv2-d1e193-d1e166"> Sed contra illam modificationem obiicitur. Quia tunc sequeretur quod de nulla praemissarum
   posset concludi quod esset scita plus quam conclusio, quia nulla sola facit scire, immo solum
   scitur per ambas. Ad hoc respondetur quod neutra praemissarum est totale antecedens ad
   conclusionem, immo copulatiua composita ex ambabus praemissis est unum antecedens et totale,
   et propter illam copulatiuam esse scitam scitur conclusio, omni alio scito extrinseco
   circumscripto. Ideo potest concludi quod copulatiuam magis scimus quam conclusionem, et quia
   copulatiuam non possumus scire nisi sciamus quamlibet eius partem, ideo potest ulterius
   concludi quod quamlibet praemissarum magis scimus quam conclusionem. </p>


      <p xml:id="Buzcv2-d1e193-d1e169"> Et illis condicionibus appositis credo illud principium esse uerum 'propter quod unumquodque
   tale est, illud magis <supplied>est tale</supplied>. Probatur illud principium non
   demonstratiue, quia principia sunt indemonstrabilia, sed probatur quadam demonstratione
   exemplari et inductiua. Sic enim multa principia sciuntur, ut patet secundo huius*. Cum enim
   intellectus in multis percipit ita esse et in nullis uidet instantiam, nec rationem uidet
   quare in aliquibus debeat esse aliter, ipse infert uniuersale principium ex sua naturali
   inclinatione ad ueritatem. Iste enim uidetur mihi esse modus per quem uerificatur illud
   principium. </p>


      <p xml:id="Buzcv2-d1e193-d1e175"> Unde multi alii ponunt alios modos, qui omnes apparent. Dicunt enim quidam* quod regula
   solum intelligenda est de causis efficientibus. Alii* dicunt quod solum intelligenda est in
   causis finalibus; et hoc est falsum, quia in septimo Metaphysicae* concludit etiam <name ref="#Aristotle">Aristotiles</name>
   quod materia est magis ens quam accidens, propter hoc quod accidens est ens propter
   substantiam, et est ibi causalitas potius materialis quam formalis. </p>




      <p xml:id="Buzcv2-d1e193-d1e181"> Tunc ad rationes. </p>


      <p xml:id="Buzcv2-d1e193-d1e185"> 1. Ad primam, de uino, soluta est: quia homo non est ebrius propter uinum esse ebrium, quia
   uinum non est ebrium. </p>


      <p xml:id="Buzcv2-d1e193-d1e188"> Ad aliam, de albedine, dicitur similiter quod homo non est albus propter albedinem esse
   albam. </p>


      <p xml:id="Buzcv2-d1e193-d1e191"> Eodem modo <supplied>dicitur</supplied> de materia: compositum enim non est corruptibile
   propter materiam esse corruptibilem. </p>


      <p xml:id="Buzcv2-d1e193-d1e197"> Et forte potest dici eodem modo ad illam de igne et ferro: quia ferrum non est calidum
   propter ignem esse calidum, sed propter ignem esse calefacientem, unde patet quod a sole, qui
   non est calefactus, potest fieri ferrum calidum. </p>


      <p xml:id="Buzcv2-d1e193-d1e200"> Ad aliam potest dici quod ignis calefaciens ferrum est magis calidus quam ferrum. Sed quia
   ignis est magis rarus et caliditas eius est magis dispersa, ideo non ita fortiter agit, et
   ideo ferrum quod tangimus uidetur magis calidum, licet non sit magis calidum. </p>


      <p xml:id="Buzcv2-d1e193-d1e203"> Et ut hoc melius intelligatis, ego suppono quod corpus A sit magis rarum et magis calidum,
   et postea condensetur absque hoc quod generetur aut corrumpatur aliqua frigiditas aut aliqua
   caliditas. Tunc dicetur quod non est magis calidum post quam ante, nec minus aut magis
   frigidum quam ante: quia omnem calorem quam ante habebat adhuc habet, et nullum alium, et in
   eisdem partibus habet calorem in quibus ante habebat eum et in nullis aliis. Modo uidetur quod
   idem calor positus reddit idem subiectum mihi calidum. Tamen his non obstantibus in corpore
   sic condensato est calor magis unitus et congregatus quam ante erat, et sic potest fortius
   agere. Sic ergo potest dici de igne et ferro. </p>


      <p xml:id="Buzcv2-d1e193-d1e207"> 2. Ad aliam, de forma et materia, dictum est in positione. </p>


      <p xml:id="Buzcv2-d1e193-d1e210"> 3. Ad aliam, potest dici quod equus filius non est ens nec est equus propter equum esse
   entem uel esse equum, quia si equus pater esset annihilatus, adhuc equus filius esset ens uel
   equus; et sic non tenet ibi illa regula. </p>












    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 23a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 23a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e316">
      <head xml:id="Buzcv2-d1e316-Hd1e101"> Quaestio 23a </head>

      <head xml:id="Buzcv2-d1e316-Hd1e104" type="question-title"> UTRUM POSSIBILE SIT DEMONSTRANTEM DESCENDERE DE GENERE IN GENUS </head>


      <p xml:id="Buzcv2-d1e316-d1e107"> Consequenter quaeritur, uicesimo tertio, utrum possibile sit demonstrantem descendere de
   genere in genus. </p>


      <p xml:id="Buzcv2-d1e316-d1e110"> 1. Arguitur quod sic: quia de arithmetica descenditur in musicam et de geometria in
   astronomiam et perspectiuam; modo conclusiones arithmeticae supponuntur in musica tamquam
   principia per quae conclusiones musicae demonstrantur, et ita similiter conclusiones probatae
   in geometria supponuntur tamquam principia in astronomia uel perspectiua; ergo manifestum est
   quod de una scientia possibile est descendere in aliam. </p>


      <p xml:id="Buzcv2-d1e316-d1e113"> 2. Item, etiam per principia geometriae scitur et demonstratur in medicina et chirurgia quod
   uulnera circularia tardius sanantur; et sic patet quod demonstrans descendit bene de scientia
   in scientiam, quia de geometria in medicinam. Similiter etiam, tertio Meteorum*, capitulo de
   iride, descendit demonstrans de geometria uel perspectiua in scientiam naturalem, cum tamen
   istae sint diuersae scientiae et habentes diuersa genera subiecta. Similiter etiam, primo
   Physicorum*, descenditur de metaphysica in physicam, probando et demonstrando principia quae
   debent supponi in physica, scilicet plura esse entia. Tamen istae sunt diuersae scientiae
   habentes diuersa genera subiecta. </p>


      <p xml:id="Buzcv2-d1e316-d1e117"> 3. Item, si una scientia sumit aliqua suorum principiorum ab altera, possibile est ex illa
   altera a qua supponitur descendere in illam quae haec supponit; sed saepe contingit quod una
   scientia supponitur ab alia; ergo contingit descendere de una ad aliam. Maior uidetur nota:
   quia non uidetur causa quare una scientia supponeret ab alia nisi in suis demonstrationibus
   posset fieri descensus ex alia in ipsam. Modo minor est manifesta: quia omnes scientiae
   supponunt ab ipsa metaphysica et, e conuerso, metaphysica supponit quaedam suorum principiorum
   ex naturali philosophia, ut uult Commentator, secundo de Anima* et secundo Physicorum*;
   similiter, <name ref="#Aristotle">Aristotiles</name>* ponit quod arithmetica est prior geometria, quod non uidetur esse nisi
   quia geometria supponit aliquid ab arithmetica; ergo patet quod de pluribus diuersis
   scientiis, et non subalternatis ad inuicem, fit descensus de una in aliam. </p>


      <p xml:id="Buzcv2-d1e316-d1e123"> 4. Item, ille descensus de quo quaeritur est possibilis: quia passio unius scientiae potest
   demonstrari de subiecto alterius scientiae in illa altera scientia. Hoc patet: quia
   <name ref="#Aristotle">Aristotiles</name>* propter hoc negat huius modi descensum +concludit arithmeticam demonstrationem
   non conuenire in accidentia magnitudinum+, id est passiones unius scientiae non inesse
   demonstrationibus de subiecto alterius scientiae; ergo, per oppositum, si passio unius
   scientiae sit demonstrabilis de subiecto alterius scientiae, possibile est quod descendatur
   demonstrando de uno genere in aliud genus; tunc +sumatis illam+ quod passio unius scientiae
   demonstratur de subiecto alterius, <supplied>ut</supplied> sphaericitas, quae est passio
   geometriae, demonstratur in naturali philosophia de caelo et terra, quae sunt subiecta
   naturalia. </p>


      <p xml:id="Buzcv2-d1e316-d1e132"> 5. Item, una scientia potest demonstrare illud idem quod alia demonstrat; ergo possibile est
   descensus de uno genere in aliud. Illa consequentia probatur: quia <name ref="#Aristotle">Aristotiles</name>*, qui ponit
   consequentiam conuersam, concludit enim sic: si non sit possibile descendere de genere in
   genus, ad unam scientiam non spectat demonstrare illud quod est alterius scientiae; modo si
   haec consequentia est bona, oportet quod illa sit bona de opposito consequentis ad oppositum
   antecedentis, et talis erat consequentia illa; ergo est bona. Antecedens probatur: quia terram
   esse rotundam demonstratur in scientia naturali et per scientiam naturalem, et tamen idem
   demonstrat astrologus per principia sua; igitur ... <supplied>et caetera</supplied>. </p>


      <p xml:id="Buzcv2-d1e316-d1e141"> Oppositum arguit <name ref="#Aristotle">Aristotiles</name>, dicens <quote xml:id="Buzcv2-d1e316-Qd1e146">non ergo est ex alio genere descendentem
   demonstrare</quote>*. </p>


      <p xml:id="Buzcv2-d1e316-d1e150"> Item, dicit idem <quote xml:id="Buzcv2-d1e316-Qd1e152">quoniam ex eodem genere necesse est eadem media et ultima</quote>, id est media
   et extremitates, <quote xml:id="Buzcv2-d1e316-Qd1e155">in demonstratione esse, ergo non contingit demonstrantem descendere de
   genere in genus</quote>*. Consequentia uidetur clara: quia non uidetur esse descensus de genere in
   aliud nisi quia medium per quod demonstratur est ex uno genere et extremitates quae de se
   inuicem demonstrantur sint de alio genere; tamen hoc est impossibile, ut dicit <name ref="#Aristotle">Aristotiles</name>;
   igitur impossibile est descendere <supplied>de genere in genus</supplied>. </p>


      <p xml:id="Buzcv2-d1e316-d1e165"> Item, dicit <name>Aristotiles</name>* quod oportet demonstrationem esse ex propriis, et
   propter hoc ad geometriam non spectat quod linea recta sit pulcerrima linearum, uel pulcrior
   aliis lineis; sed si descenderetur de uno genere ad aliud genus, non esset demonstratio ex
   propriis; ergo sic non contingit descendere. </p>


      <p xml:id="Buzcv2-d1e316-d1e172"> Ista quaestio, ut mihi uidetur, est difficilis, primo quia ualde modicum discussa est inter
   philosophos et doctores, secundo quia tangit ad modum distinctionis scientiarum, et est multum
   difficile assignare unde et quo modo scientiae accipiant originaliter suam distinctionem. </p>


      <p xml:id="Buzcv2-d1e316-d1e175"> Sciendum tamen est quod non potest imaginari descensus de una scientia in aliam nisi propter
   aliquam conuenientiam illarum scientiarum in considerando de aliquo eodem. Igitur primitus
   uidendum est qualiter contingat diuersas scientias considerare de eodem. Et ad hoc uidendum
   dicit <name ref="#Aristotle">Aristotiles</name> primo quod tria principia considerantur in aliqua scientia, scilicet
   subiecta, passiones et dignitates, quae sunt principia ad demonstrandum passiones de suis
   subiectis. Idcirco uidendum est quo modo diuersae scientiae in istis possint conuenire aut in
   aliquibus eorum. Et de hoc ad praesens pono conclusiones. </p>


      <p xml:id="Buzcv2-d1e316-d1e181"> Prima est quod numquam diuersae scientiae habent idem subiectum primum. Hoc patet: quia a
   distinctione subiectorum primorum oritur distinctio scientiarum, et ab unitate subiecti oritur
   unitas scientiae, sicut post innuit <name ref="#Aristotle">Aristotiles</name> in hoc libro*; ergo diuersarum scientiarum
   necesse est esse diuersa genera subiectorum uel subiecta prima. </p>


      <p xml:id="Buzcv2-d1e316-d1e187"> Et sciatis quod non loquor de subiecto pro eo de quo dicitur praedicatum in propositione,
   sed loquor de subiecto* in ordine ad suam passionem, scilicet pro illo genere uel termino
   communi cui debentur primae passiones principales scientiae et in cuius attributione
   consideratur omne quod in illa scientia consideratur. Tale enim subiectum in qualibet scientia
   una oportet esse unum. Et ad hoc declarandum ego ostendo quod in omni scientia una continente
   multos terminos, multa principia, multas demonstrationes et conclusiones, necesse est esse
   unum per cuius unitatem totalis scientia de omnibus praedictis dicatur una. Et postea
   declarabitur quod illud unum in unaquaque scientia est eius primum subiectum. </p>


      <p xml:id="Buzcv2-d1e316-d1e190"> Declaro igitur primum istorum. Quia omnis congregatio multorum exsistens una aliter quam per
   modum continuitatis uel cumuli habet unitatem originaliter ex aliquo uno ad quod caetera
   habent ordinationem et attributionem, cum simpliciter sint inter se diuersa; uerbi gratia,
   exercitus continens currus, homines et equos dicitur unus propter unitatem ducis, ad quem
   omnia caetera ordinantur. Modo scientiae tales, scilicet continens plures et diuersas
   conclusiones et demonstrationes, sunt unae non propter continuationem nec solum per modum
   cumuli, seu acerui. Ergo in eis oportet esse aliquod unum ad quod omnia alia attribuuntur, per
   cuius unitatem et aliorum ordinem et attributionem ad ipsum totalis congregatio dicitur una
   scientia. </p>


      <p xml:id="Buzcv2-d1e316-d1e193"> Et hoc iterum confirmatur. Quia non posses assignare differentiam geometriae ad arithmeticam
   nisi quia haec est de numeris et habentibus attributionem ad numerum et illa est de
   magnitudinibus et habentibus attributionem ad magnitudines. Unde absurdum esset dicere quod
   ponendo differentiam inter has scientias oporteret discurrere per omnes eius conclusiones et
   omnia subiecta illarum conclusionum, quia sic numquam esset scita illa differentia. Ergo
   manifestum est quod geometria dicitur una propter unitatem istius termini <mentioned>magnitudo</mentioned> et
   arithmetica propter unitatem istius termini <mentioned>numerus</mentioned>, et sic propter distinctionem huius modi
   terminorum haec scientiae ad inuicem sunt distinctae. </p>


      <p xml:id="Buzcv2-d1e316-d1e203"> Item, non posses causam assignare quare ista <mentioned>triangulus habet tres angulos aequales duobus
   rectis</mentioned> est de scientia geometriae magis quam de scientia arithmeticae nisi tu recurreres ad
   alios terminos primos illarum scientiarum, in ordine ad quos multa alia considerantur. Verbi
   gratia, ista conclusio <mentioned>triangulus habet tres angulos aequales duobus rectis</mentioned> est de geometria
   propter reductionem eius ad magnitudinem, de qua tamquam de primo subiecto considerat
   geometria. Et ista conclusio <mentioned>elementa sunt ad inuicem transmutabilia</mentioned> est etiam de scientia
   naturali quia reducitur ad illud genus <mentioned>ens mobile</mentioned>, uel <mentioned>ens naturale</mentioned>. Et sic de aliis
   scientiis uel conclusionibus. </p>


      <p xml:id="Buzcv2-d1e316-d1e221"> Ex dictis iam apparet quod secundum quod ponebatur esse declarandum , scilicet quod illud
   unum a quo scientia habet unitatem et distinctionem est suum primum subiectum, ut magnitudo in
   geometria et numerus in arithmetica. Et confirmatur per <name ref="#Aristotle">Aristotilem</name>, primo huius* et quarto
   Metaphysicae*, qui expresse dicit scientiam unam esse unius generis subiecti, considerantem
   eius partes et passiones, et <supplied>partes et passiones</supplied> suarum partium. Et hoc
   probatur tali ratione. Quia cum scientia una ab aliquo uno debeat habere unitatem, oportet
   quod hoc sit uel ab uno subiecto, uel ab una passione, uel ab uno principio, siue ab una
   dignitate, cum inter caetera haec considerentur, ut saepe innuit <name ref="#Aristotle">Aristotiles</name> in hoc libro*.
   Sed non potest dici quod scientia talis dicatur una propter unam passionem: quia in naturali
   scientia, uel etiam in geometria, considerantur ualde plures et diuersae passiones, quae non
   reducuntur ad inuicem nisi forte ratione reductionis earum ad aliquod unum genus subiectum, et
   etiam quia passiones sunt posteriores naturaliter suis subiectis; modo non ex postremo, sed ex
   primo debet congregatio habere unitatem, ut exercitus ex duce. Nec potest dici quod ex una
   dignitate scientia accipiat unitatem: quia in nulla scientia est unica dignitas uel unicum
   principium complexum, immo ualde multa, et non reducibilia in inuicem nec demonstrabilia ex
   inuicem, quia, sicut declaratur primo huius*, principia indemonstrabilia, siue principia
   immediata, multiplicarentur secundum multiplicitatem eorum mediorum; et iterum principia
   complexa sunt naturaliter posteriora subiectis et passionibus, licet dicantur prima inter
   complexa, et ex posterioribus non sumitur unitas. Ergo concluditur quod ex unitate primi
   subiecti scientia accipit unitatem. Ideo male considerant moderni multi*, non assignantes in
   scientia una continente multas conclusiones +unum cum primo subiecto, sed solum subiectorum
   conclusionum+. </p>


      <p xml:id="Buzcv2-d1e316-d1e233"> Hic est uidendum quo modo ad aliqua alia diuersae scientiae participant in considerando de
   eodem. Et quantum ad praesens, dico primo quod scientiae diuersae participant saepe in
   subiecto aliquo modo eodem, licet non totaliter, scilicet sic quod subiectum unius scientiae
   claudit in se, uel in sua ratione, subiectum alterius scientiae et contrahit ipsum aliqua
   contractione, et tunc una istarum scientiarum dicitur alteri subalternata. Unde sic omnes
   scientiae se habent ad metaphysicam; contrahunt enim subiectum, quod est communissimum. Ideo
   omnes aliae scientiae sunt tamquam subalternatae ipsi metaphysicae, ut <name ref="#Aristotle">Aristotiles</name> declarat
   quarto Metaphysicae*; dicit enim quod quaedam est scientia, scilicet metaphysica, quae
   speculatur ens in quantum est ens et quae huic insunt secundum se, sed quaelibet aliarum
   scientiarum abscidit sibi aliquam partem entis. Isto etiam modo habet se musica ad
   arithmeticam, et astrologia seu perspectiua ad geometriam. </p>


      <p xml:id="Buzcv2-d1e316-d1e239"> Secundo dico quod diuersae <supplied>scientiae</supplied> possunt sic participare in
   considerando de eodem quod illud quod consideratur in una tamquam subiectum primum bene
   consideratur in alia tamquam passio. Verbi gratia, magnitudo consideratur in geometria tamquam
   subiectum, et numerus in arithmetica; tamen numerus et magnitudo considerantur in naturali
   philosophia tamquam passiones entium naturalium. Etiam naturalis habet considerare de
   corporibus naturalibus cuius debeant esse magnitudinis et qualis figurae. Quamuis enim
   rationes magnitudinis et figurae absoluantur a rationibus corporum naturalium consideratorum
   ut naturalia, tamen in quantum corpora naturalia exigunt ad suas operationes certas
   magnitudines et figuras; oportet ergo naturalem considerare huius modi figuras et magnitudines
   tamquam passiones corporum naturalium. </p>


      <p xml:id="Buzcv2-d1e316-d1e245"> Ex hoc etiam patet, tertio, quod eaedem passiones possunt in diuersis scientiis considerari
   tamquam passiones corporum naturalium, in quantum exiguntur ad eorum operationes, ut certae
   figurae , et tales etiam figurae considerantur in geometria tamquam passiones magnitudinum,
   sed hoc est secundum rationem abstractam a motu. </p>


      <p xml:id="Buzcv2-d1e316-d1e248"> Quarto, dico quod eaedem dignitates communes ueniunt in diuersis scientiis, ita quod
   diuersae scientiae utuntur eis. Verbi gratia, tam <supplied>arithmetica quam</supplied>
   geometria utuntur ista dignitate, scilicet <mentioned>si ab aequalibus aequalia demas, quae remanent
   sunt aequalia</mentioned>. Et omnes etiam scientiae utuntur primis principiis doctrinae; uerbi gratia <mentioned>de
   quolibet esse uel non esse et de nullo <supplied>ambo</supplied> simul</mentioned>. Tamen dicit
   <name ref="#Aristotle">Aristotiles</name>* quod huius modi principiis non utuntur diuersae scientiae eodem modo, sed cum
   quibusdam contractionibus conuenientibus subiectis suis. <supplied>Verbi gratia,</supplied>
   geometria capit quod si ab aequalibus magnitudinibus aequales magnitudines demas, quae
   remanent sunt aequales, et arithmetica recipit <supplied>quod</supplied> si ab aequalibus
   numeris aequales numeros demas, qui remanent sunt aequales. Nulla enim scientia debet capere
   principium in maiori communitate quam ipsum indigeat. Sic etiam de primo principio doctrinae
   metaphysicus capit quod idem simul inesse et non inesse est impossibile; geometer autem capit
   quod eandem lineam esse rectam et non rectam est impossibile. </p>


      <p xml:id="Buzcv2-d1e316-d1e274"> Consequenter, etiam debetis scire quod conclusiones scientiae subalternantis accipiuntur
   saepe in subalternata tamquam principia, non tamen in sua communitate, quia excederent metas
   scientiae subalternatae, quae est inferior, sed contrahuntur sicut subiectum subalternantis
   contrahitur in subalternata. </p>


      <p xml:id="Buzcv2-d1e316-d1e277"> Hoc uiso de communicatione scientiarum diuersarum, nunc uidendum est de descensu, unde
   quaestio quaerebat. De hoc oportet respondere secundum exigentiam significationis huius
   termini <mentioned>descensus</mentioned> uel <mentioned>descendit</mentioned>, quoniam quid nominis in scientia est principium doctrinae
   et debet praesupponit. </p>


      <p xml:id="Buzcv2-d1e316-d1e286"> Dico ergo primo quod si per <mentioned>descensum de scientia in scientiam</mentioned>intelligas quod subiectum
   unius fiat passio alterius, aut etiam passio unius passio alterius, bene esset possibile
   descendere de una scientia in aliam scientiam, ut declaratum fuit. </p>


      <p xml:id="Buzcv2-d1e316-d1e292"> Secundo, dico quod si per <mentioned>descendere de una scientia in aliam</mentioned> intelligas quod subiectum
   primum unius fiat subiectum primum in alia, hoc est impossibile, ut dictum fuit prius. Tamen,
   quantum ad subiecta, sic est possibilis descensus sicut descendere de toto in modo ad suam
   partem. Nam subiectum subalternatae bene est pars in modo ad subiectum subalternantis, ut
   numerus sonorum ad numerum et magnitudo uisualis ad magnitudinem. </p>


      <p xml:id="Buzcv2-d1e316-d1e298"> Deinde, dico, quantum ad principia, quod numquam sic descendetur de una scientia in aliam
   quod principium uel conclusio unius fiat principium alterius nisi aliquo modo diuersificetur
   per contractionem, quoniam scientia communior non utitur principiis propriis scientiae
   specialis, et etiam scientia specialis non utitur principiis uel conclusionibus scientiae
   superioris in tota eorum communitate, sicut apparet, sed cum contractionibus, ut dictum fuit. </p>


      <p xml:id="Buzcv2-d1e316-d1e301"> Tamen, ultimo, dico quod si per <mentioned>descensum de una scientia in aliam</mentioned> intelliges quod
   principia uel conclusiones unius scientiae fiant cum quadam contractione principia alterius
   scientiae, tunc ualde multipliciter contingit descendere de una scientia in aliam. Quoniam
   quandocumque supponit aliqua ab alia, contingit dicto modo descendere de illa a qua supponitur
   in illam quae supponit. Modo certum est quod scientia naturalis saepe supponit a mathematica,
   ut in consideratione de iride et de proportionibus motuum. Similiter, e conuerso, mathematicus
   aliqua supponit a naturalibus, ut quod continuum sit diuisibile in semper diuisibilia, uel
   etiam quod non sit compositum ex indiuisibilibus. Hoc enim oportet quod supponat, quoniam si
   compositum esset continuum ex indiuisibilibus, quasi omnes demonstrationes et conclusiones
   mathematicae essent falsae. Similiter, omnes scientiae supponunt a metaphysica et a logica
   uniuersalissima quae sibi contrahunt. Similiter, e conuerso, metaphysica supponit aliqua, ut
   uult Commentator, prooemio de Anima*, et multis locis. Et sic patet quod contingit in omnibus
   istis scientiis descendere de una scientia in aliam, et hoc totum est propter participationem
   earum in considerando de aliquibus eisdem terminis. Mathematica enim potest de omnibus
    <supplied>magnitudinibus et numeris</supplied> considerare; physica autem considerat de
    <supplied>quibusdam</supplied> magnitudinibus et numeris de quibus etiam mathematicae
   considerant. </p>


      <p xml:id="Buzcv2-d1e316-d1e314"> Sed ultimate dubitatur quare dixit <name ref="#Aristotle">Aristotiles</name>* quod non contingit demonstrantem descendere
   de genere in genus, ex quo dictum est quod de mathematica descenditur in naturalem et e
   conuerso, et de metaphysica in utramque. Respondeo quod hoc numquam <name ref="#Aristotle">Aristotiles</name> dixit
   simpliciter, sed dicit quod non contingit descendere nisi propter aliquam participationem in
   considerando de eodem; ideo dicit quod +arithmeticam demonstrationem non contingit descendere
   in geometriam nisi magnitudines et numeri sint+. Iterum, si eadem passio conueniat subiectis
   diuersarum uni per se et alteri per accidens <supplied>sic</supplied> descendetur quod illa
   passio <supplied>sit</supplied> probata in illa scientia de uno subiecto per se et de alio per
   accidens. Et sic bene dicit* quod geometria non considerat utrum linea recta sit pulcra uel
   pulcerrima linearum, quia illae passiones <mentioned>pulcrum</mentioned> et <mentioned>pulcerrimum</mentioned> pure accidentaliter se
   habent ad istum terminum <mentioned>magnitudo</mentioned> et ad species eius. </p>


      <p xml:id="Buzcv2-d1e316-d1e339"> Deinde, etiam non fit sic descensus quod scientia inferior inquirat de subiecto suo
   passionem inquisitam in scientia superiori de subiecto primo, quia uel supponit eam uel de ea
   non curat. Ideo etiam bene dixit <name ref="#Aristotle">Aristotiles</name>* quod geometria non intendit de istis
   quaestionibus utrum hoc est idem illi uel diuersum uel utrum linea recta sit contraria
   circulari uel non, eo quod illae passiones sunt superioris scientiae, scilicet metaphysicae. </p>


      <p xml:id="Buzcv2-d1e316-d1e345"> 1. Et tunc conceditur quod arithmetica in musica et geometria in astrologiam et perspectiuam
   bene descendunt, sed non sine contractione. Immo etiam geometria potest descendere in
   naturalem et medicinalem, propter communitatem istarum scientiarum in considerando de
   magnitudinibus et figuris. </p>


      <p xml:id="Buzcv2-d1e316-d1e348"> 2-5. Omnes aliae rationes conceduntur, scilicet quod una scientia supponit ab alia et quod
   eadem passio bene consideratur in diuersis scientiis. Utrum autem eadem conclusio demonstretur
   in diuersis scientiis et quo modo hoc sit possibile uidebitur in quaestionibus sequentibus.
  </p>
    </div>
   </body>
  </text>
</TEI>
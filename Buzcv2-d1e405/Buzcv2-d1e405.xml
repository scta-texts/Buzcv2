<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 31a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 31a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e405">
      <head xml:id="Buzcv2-d1e405-Hd1e101"> Quaestio 31a </head>

      <head xml:id="Buzcv2-d1e405-Hd1e104" type="question-title"> UTRUM SCIENTIA CONGREGATA EX PLURIBUS HABITIBUS CONCLUSIONUM ET
   PROCESSUUM SUMAT UNITATEM VEL DISTINCTIONEM A SUBIECTO SUO </head>



      <p xml:id="Buzcv2-d1e405-d1e107"> Consequenter quaeritur, tricesimo primo, utrum scientia congregata ex pluribus habitibus
   conclusionum et processuum sumat unitatem uel distinctionem a subiecto suo, uerbi gratia
   totalis geometria, continens omnes conclusiones et demonstrationes geometricas. </p>


      <p xml:id="Buzcv2-d1e405-d1e110"> 1. Arguitur primo quod non: quia in totali geometria sunt plura et diuersa subiecta in
   diuersis conclusionibus, ut aliquando linea, aliquando superficies, aliquando triangulus,
   aliquando quadrangulus; modo ab istis scientia non sumit unitatem quibus plurificatis scientia
   non manet una. </p>


      <p xml:id="Buzcv2-d1e405-d1e113"> 2. Item, ab illo quod non est proprium et adaequatum scientiae non sumit scientia unitatem;
   sed nullum subiectum est adaequatum toti geometriae, nec proprium, quia non inuenitur aliquid
   quod in omnibus conclusionibus geometricis accipiatur; igitur nullum tale est subiectum a quo
   possit habere unitatem. </p>


      <p xml:id="Buzcv2-d1e405-d1e117"> 3. Item, congregatio plurium, si dicatur una, debet accipere unitatem ab aliquo alio primo,
   sicut exercitus a duce; sed primo in scientiis sunt dignitates; ergo ab illis scientia debet
   accipere unitatem, non igitur a subiecto. </p>


      <p xml:id="Buzcv2-d1e405-d1e120"> 4. Item, uel scientia de subiecto speciali est una cum scientia de subiecto superiori, uel
   illae scientiae non sunt una; si dicis quod sunt una, sequitur inconueniens, scilicet quod
   omnes scientiae sunt una scientia cum metaphysica, eo quod subiectum illius est commune omni
   aliarum; si autem dicis quod scientiae de subiecto superiori et de subiecto inferiori sunt
   diuersae, tunc sequitur aliud inconueniens, scilicet quod geometria, de linea, de magnitudine,
   de superficie considerans, non est una scientia; et iam non poterit dici quod non
   inconuenienter distinguantur per subiecta. </p>


      <p xml:id="Buzcv2-d1e405-d1e123"> 6. Item, geometriae et arithmeticae potest assignari unum subiectum commune, puta hoc genus
   <mentioned>quantitas</mentioned>; ideo si ex unitate subiecti esset scientia una, sequeretur quod geometria et
   arithmetica essent una scientia, quod tamen apparet falsum. </p>


      <p xml:id="Buzcv2-d1e405-d1e129"> 7. Item, nos uidemus quod de eodem subiecto consideratur in diuersis scientiis, ut in
   naturali philosophia et in astrologia consideratur de caelo; similiter, in geometria et in
   naturali philosophia consideratur bene de magnitudine; ergo illae scientiae non recipiunt
   unitatem uel distinctionem a subiecto. </p>


      <p xml:id="Buzcv2-d1e405-d1e132"> Oppositum arguitur per <name ref="#Aristotle">Aristotilem</name>, primo huius*. Et idem uidetur uelle quarto
   Metaphysicae*, ubi dicit quod omnis sensus unus est unius generis sensibilis, ut uisus
   colorum, auditus sonorum, et sic de aliis; ita omnis scientia una est unius generis scibilis,
   considerans omnes partes eius et passiones; et per illud genus scibile intelligit genus
   subiectum. </p>


      <p xml:id="Buzcv2-d1e405-d1e138"> Item, in eodem quarto*, dicit quod non solum si aliqua dicuntur secundum unum, eorum
   scientia dicitur una, immo etiam si dicuntur ad aliquod unum uel ab aliquo uno ad quod omnia
   talia habeant attributionem, et non potest poni quid sit illud nisi illud subiectum. </p>


      <p xml:id="Buzcv2-d1e405-d1e142"> Notandum est primo quod ex pluribus in actu non fit unum per se, ut accipitur ex septimo
   Metaphysicae*. Immo congregatio plurium in actu exsistentium si dicatur unum, oportet quod hoc
   non sit per se, sed ex reductione ad aliquod unum, unde talia dicantur unum secundum ordinem.
   Sic enim exercitus dicitur unus propter unitatem principis, ad quam unitatem omnia ordinantur,
   et sic mundus dicitur unus propter reductionem omnium in unam primam causam. Ideo cum scientia
   continens multas conclusiones et multos processus sit congregata ex pluribus exsistentibus in
   actu, et non colligatis per eorum contractionem uel continuationem, oportet in ea dare aliquod
   unum ex cuius unitate ipsa dicatur una, propter reductionem aliorum in illud. </p>


      <p xml:id="Buzcv2-d1e405-d1e145"> Tunc breuiter ponuntur conclusiones. Prima est quod talis scientia congregata non dicitur
   una ex unitate alicuius passionis: quia passiones in scientia inter caetera considerata sunt
   postrema, et non est rationabile quod a postremo in congregatione congregatio dicatur una,
   immo hoc debet esse magis a primo. Et etiam in eadem scientia considerantur saepe diuersae
   passiones quae non reducuntur ad inuicem nec ad aliquam unam earum; ideo ab illis non potest
   illa scientia sumere unitatem; et sic uidemus quod una passio bene consideratur in diuersis
   scientiis, ut perpetuitas in physica et in metaphysica. </p>


      <p xml:id="Buzcv2-d1e405-d1e148"> Secunda conclusio <supplied>est</supplied> quod talis scientia congregata non potest habere
   unitatem ab aliquo principio complexo. Quia capiamus illius scientiae primam conclusionem,
   oportet illius conclusionis esse duo principia ad minus indemonstrabilia, et sic unum non
   reducitur ad alterum. Unde, sicut bene probat <name ref="#Aristotle">Aristotiles</name>*, impossibile est omnes conclusiones
   eiusdem scientiae demonstrari per eadem principia. Immo principia immediata et
   indemonstrabilia non sunt pauciora, uel saltem non sunt multo pauciora, conclusionibus. Modo
   ex talibus quae sunt multa et non reducta unum in alterum non potest talis scientia habere
   unitatem. </p>


      <p xml:id="Buzcv2-d1e405-d1e157"> Tertia conclusio est quod etiam talis scientia non sumit unitatem ex unitate conclusionis.
   Quia in una scientia sunt saepe ualde plures conclusiones, licet aliquae dependeant ex una
   prima, tamen saepe sunt multae in eadem scientia quarum neutra dependent ex reliqua, et sic
   una non reducitur ad aliam, ut patet in geometria et in aliis scientiis. Igitur ex istis non
   habet unitatem. </p>


      <p xml:id="Buzcv2-d1e405-d1e160"> Quarta conclusio est quod etiam talis scientia non accipit unitatem ex unitate medii
   demonstratiui. Quia diuersarum conclusionum sunt saepe diuersa media et ualde plurificata, et
   ideo conclusio proponitur et scitur esse tradita in illa scientia, ut in geometria, antequam
   inueniatur medium demonstratiuum ipsius. Ideo non ex reductione ipsius ad medium sciebatur
   conclusio pertinere ad illam scientiam; ideo non dicebatur una propter reductionem ad medium. </p>


      <p xml:id="Buzcv2-d1e405-d1e163"> Alia conclusio est quod talis scientia congregata, si debeat dici una, habet unitatem ex
   unitate sui primi subiecti, non capiendo <mentioned>subiectum</mentioned> pro illo cui scientia inhaeret, sed
   capiendo <mentioned>subiectum</mentioned> correlatiue ad passionem uel passiones. Conclusio probatur per locum a
   diuisione: quia non sunt plura considerata in scientia, nisi passiones, aut principia, aut
   conclusiones, aut media demonstratiua, aut subiecta passionum; ergo ab aliquo istorum oportet
   scientiam habere unitatem; sed hoc non est ab aliquo praedictorum enumeratorum; igitur
   relinquitur quod a subiecto. Quod etiam probatur sic: quia rationabile est congregationem
   capere unitatem ab eo quod est primum inter caetera; sed subiectum est huius modi; igitur et
   caetera. Maior de se nota est. Et minor apparet: quia incomplexa sunt priora complexis, et
   inter incomplexa subiectum est prius passione. </p>


      <p xml:id="Buzcv2-d1e405-d1e173"> Et si dicas definitionem subiecti esse priorem, dico quod in proposito accipio pro eodem
   <mentioned>definitionem</mentioned> et <mentioned>definitum</mentioned>. Sed statim diceretur, secundum <name ref="#Aristotle">Aristotilem</name>, quod definita sunt
   priora definitionibus. Prius enim habeo conceptum confusum hominis quam conceptum eius
   explicitum quidditatiuum, siue definitiuum, ut patet in prooemio Physicorum*. Et hoc uidetur
   esse notum per definitionem; si enim aliquis quaerat de quo uel de quibus considerat
   arithmetica, dicemus quod de numeris, quia iste terminus <mentioned>numerus</mentioned> est primum subiectum in ea,
   et si quaeratur de geometria, dicemus quod de magnitudinibus, et <supplied>si</supplied> de
   scientia libri Posteriorum, dicemus quod de demonstrationibus, uel forte, uniuersalius, de
   instrumentis facientibus scire. </p>


      <p xml:id="Buzcv2-d1e405-d1e191"> Et non est dubium quin in aliqua scientia assignetur communiter primum genus subiectum.
   Nihil enim consideratur in illa scientia nisi quia pars eius subiecti, uel quia passio illius
   subiecti aut alicuius partis eius, aut forte passio passionis <supplied>eius</supplied>, uel
   quia oppositum illi subiecto aut alicui parti eius uel passioni, aut aliquo tali modo
   attributo ad illius oppositum. Unde aliter non posses scire quare magis ista conclusio
   <mentioned>triangulus habet tres <supplied>angulos aequales duobus rectis</supplied>
       </mentioned> sit de geometria
   quam ista <mentioned>contrariorum eadem est disciplina</mentioned>. </p>




      <p xml:id="Buzcv2-d1e405-d1e206"> Ad rationes. </p>


      <p xml:id="Buzcv2-d1e405-d1e209"> 1. Ad primam, concedo quod in eadem scientia <supplied>ultra</supplied> subiectum principale
   et primum sunt aliquando multa plura subiecta; sed tamen <supplied>supplied&gt;sunt</supplied>
   reducta in primum, sicut in exercitu sunt saepe multi duces, tamen non tollit hoc quin totalis
   congregatio sit exercitus. </p>


      <p xml:id="Buzcv2-d1e405-d1e218"> 2. Ad aliam, dico quod in omni scientia congregata sic una est unum primum subiectum
   proprium et adaequatum, non tali adaequatione quod in qualibet conclusione sumatur illud
   subiectum in propria forma, sed sic adaequatum quod nihil in ea consideratur nisi secundum
   reductionem ad ipsum aut mediatam aut immediatam. </p>


      <p xml:id="Buzcv2-d1e405-d1e221"> 3. Ad aliam, concedo quod a primo debet congregatio sumere unitatem; sed principia complexa
   non sunt in scientiis simpliciter prima. </p>


      <p xml:id="Buzcv2-d1e405-d1e225"> 4. Ad aliam, quando dicitur, siue inquiritur, utrum scientia de subiecto speciali sit eadem
   cum scientia de subiecto superiori, dico quod proprie non debet dici eadem, sed debet dici
   pars eius. Unde bene est una et eadem scientia totalis de subiecto communi et de subiectis
   specialibus sub eis contentis; tamen scientia quae est de subiecto speciali, ut de linea, non
   est eadem cum scientia totali quae est de subiecto communi, ut de magnitudine sed est pars
   eius. Tamen notandum est quod aliquando subiectum speciale potest sumi secundum aliquam
   rationem et subiectum commune secundum aliam, ita quod istae rationes sunt ad inuicem quasi
   extraneae et accidentales, et tunc <supplied>non</supplied> oportet quod de communi et
   speciali per illas rationes specificas sit eadem scientia. Unde bene uerum est quod de enti
   mobili et de magnitudine, de quibus considerant physica et geometria, considerat etiam
   metaphysica, sed secundum rationes multum diuersas et quasi sibi accidentales et quasi
   extraneas. Quoniam metaphysicus considerat <supplied>quae</supplied> res est magnitudo et quae
   sunt principia essendi magnitudinum, et quae res est motus <supplied>et</supplied> quae sunt
   principia essendi motus; sed geometer non curat quae res sit magnitudo, utrum substantia uel
   accidens, sed solum curat quo modo sit mensurabilis, et physicus per scientiam naturalem non
   habet scire quae res est motus et utrum sit res mere successiua uel permanens, sed solum habet
   inquirere quibus motibus moueant uel moueantur entia naturalia, et propter quas
    <supplied>causas</supplied> sic moueant uel moueantur. Ideo forte diceretur quod non oportet
   scientias capere unitatem uel distinctionem a subiectis suis secundum eorum quidditatiuas
   rationes (quia sic omnia pertinerent ad metaphysicam, eo quod nulla alia intromittit se de
    <supplied>eo</supplied> quod quid est simpliciter, ut patet sexto Metaphysicae*), sed
   unitatem sumit et distinctionem a suis subiectis specificis secundum rationes illas secundum
   quas illa subiecta considerat. </p>


      <p xml:id="Buzcv2-d1e405-d1e243"> 5. Ad aliam, concedo quod geometria et arithmetica habent unum subiectum commune, scilicet
   quantum uel quantitatem. Ideo concedo quod tota mathematica dicitur una scientia distincta
   contra physicam et metaphysicam. Et illius totalis scientiae geometria et arithmetica sunt
   partes integrales, scilicet quae sunt diuersae ab inuicem. </p>


      <p xml:id="Buzcv2-d1e405-d1e246"> 6. Ad aliam, potest concedi quod de eodem subiecto consideratur bene in diuersis scientiis
   secundum eius diuersas rationes, quia idem subiectum secundum diuersas eius rationes
   considerandi, ut magnitudo, reducitur ad diuersa prima subiecta diuersarum scientiarum. </p>


    </div>
   </body>
  </text>
</TEI>
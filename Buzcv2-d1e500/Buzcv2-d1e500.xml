<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 7a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 7a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e500">
      <head xml:id="Buzcv2-d1e500-Hd1e101"> Quaestio 7a </head>

      <head xml:id="Buzcv2-d1e500-Hd1e104" type="question-title"> UTRUM IN OMNI DEMONSTRATIONE POTISSIMA MEDIUM SIT DIFFINITIO
   SUBIECTI VEL DIFFINITIO PASSIONIS </head>


      <p xml:id="Buzcv2-d1e500-d1e107"> Consequenter quaeritur, septimo, utrum in omni demonstrations potissima medium sit definitio
   subiecti uel definitio passionis. </p>


      <p xml:id="Buzcv2-d1e500-d1e110"> 1. Et arguitur primo quod sit definitio passionis per <name ref="#Aristotle">Aristotilem</name>, in isto libro*, qui, cum
   demonstraret de tonitruo et poneret terminos syllogismi <mentioned>A</mentioned>, <mentioned>B</mentioned>, <mentioned>C</mentioned>, ipse dicit quod <mentioned>B</mentioned>
   medium esset ratio, id est definitio primi termini, scilicet maioris extremitatis; modo maior
   extremitas est ipsamet passio quae concluditur de subiecto; ideo patet quod medium est
   definitio passionis. </p>


      <p xml:id="Buzcv2-d1e500-d1e128"> 2. Item, probatur per exempla <name ref="#Aristotle">Aristotilis</name> in littera de eclipsi lunae propter terram
   interpositam auferentem lumen solis a luna; et ibi medium non est definitio lunae, sed
   passionis, scilicet eclipsis, quoniam eclipsis est ablatio luminis a luna propter
   interpositionem terrae; ergo medium debet esse definitio passionis. </p>


      <p xml:id="Buzcv2-d1e500-d1e135"> 3. Item, in fine huius secundi*, ad probandum quod animal sit longae uitae, docet
   <name ref="#Aristotle">Aristotiles</name> capere definitionem passionis, scilicet longae uitae, quod est colam non habere;
   ideo per definitionem passionis docet demonstrare passionem de subiecto. </p>


      <p xml:id="Buzcv2-d1e500-d1e141"> 4. Item, in scientiis mathematicis, ubi sunt demonstrationes potissimae, demonstrantur
   passiones de subiectis per definitiones ipsarum passionum; uerbi gratia, habere tres angulos
   aequales duobus rectis probatur per hoc quod est habere angulum extrinsecum aequiualentem
   duobus intrinsecis sibi oppositis, et haec est descriptio siue haec est definitio eius quod
   est habere tres angulos aequales duobus rectis. </p>


      <p xml:id="Buzcv2-d1e500-d1e144"> 5. Ultimo arguitur sic: quia medium in demonstratione potissima debet dicere quid est et
   propter quid est, ut uidetur uelle <name ref="#Aristotle">Aristotiles</name>, secundo huius*; modo talis est definitio
   passionis; dicit enim de passione quid est et propter quid ipsa est, eo quod passio definitur
   per subiectum, quod est causa eius; igitur talis definitio debet esse medium in demonstratione
   potissima. </p>


      <p xml:id="Buzcv2-d1e500-d1e150"> Oppositum uidetur uelle <name ref="#Aristotle">Aristotiles</name>, prooemio de Anima*, ubi loquens de quod quid est ipsius
   animae dicit quod non solum quod quid est est utile ad demonstrandum causas accidentium, sed
   etiam, e conuerso, accidentia magnam partem conferunt ad cognoscendum quod quid est; igitur
   <name ref="#Aristotle">Aristotilis</name> intentio est quod licet a posteriori accidentia ducant in notitiam subiectorum uel
   definitionem ipsius subiecti, tamen definitio ipsius subiecti ualet ad demonstrandum causas
   accidentium, id est ad demonstrandum passiones propter quid. Et postea, etiam in eodem
   prooemio*, dicit quod quando per definitionem ipsius subiecti non apparent causae accidentium,
   ipsa definitio non est nisi dialectica et uana; ergo per definitionem subiecti perfectam
   debent apparere eius passiones; igitur per eam debent demonstrari passiones. Ideo <name ref="#Aristotle">Aristotiles</name>,
   quarto Physicorum*, uolens diffinire <mentioned>locum</mentioned>, <supplied>dicit</supplied> quod tunc pulcerrime
   definitur <mentioned>locus</mentioned>, uel quodcumque aliud, quando ex definitione ipsius apparent causae omnium
   accidentium. Ideo per definitionem subiectorum debent demonstrari passiones de suis subiectis. </p>


      <p xml:id="Buzcv2-d1e500-d1e172"> Propter istam quaestionem, nota quod, sicut uult Commentator, octauo Physicorum*, idem agens
   est dans formam et dans omnia per se consequentia formam. Similiter, secundo Physicorum*,
   dicit <name ref="#Aristotle">Aristotiles</name> quod in naturalibus accidentia per se nec sunt naturaliter nec habentia
   naturam, sed sunt ad naturam uel secundum naturam, tamquam natura rei sit per se causa eorum.
   Modo natura rei est eius per se causa intrinseca, sicut materia uel forma. Ex quibus patet
   quod illae causae quae sunt per se et primo causae subiectorum sunt consequenter causae per se
   accidentium siue passionum. </p>


      <p xml:id="Buzcv2-d1e500-d1e178"> Ex istis uidetur mihi esse dicendum quod in demonstratione potissima passionis de subiecto
   definitio subiecti debet esse medium, et maxime definitio causalis, exprimens causas per se
   illius subiecti. Haec conclusio sic probatur: illud est conueniens medium ad demonstrandum
   passionem de subiecto propter quid quod est explicatiuum causae uel causarum propter quas
   passio talis conuenit tali subiecto (haec uidetur de se nota); sed definitio causalis subiecti
   est huius modi (haec uero patet ex dictis: quoniam definitio causalis subiecti explicat per se
   causas illius subiecti et illae eaedem causae debent esse causas per se accidentium); igitur
   ... et caetera. </p>


      <p xml:id="Buzcv2-d1e500-d1e182"> Item, uel definitio subiecti est medium in demonstratione, uel definitio passionis. Si
   definitio subiecti, habemus propositum. Si definitio passionis, contra. Quia quaedam est
   definitio passionis dicens solum quid nominis, et illa definitio est aeque dubia de subiecto
   sicut est passio; ideo non est conueniens medium demonstratiuum. Alia est definitio quid rei,
   et illa est data per subiectum illius passionis, eo quod non potest sciri quid res est nisi
   scito quia est, et non scitur esse passionis nisi per esse subiecti; unde non scitur quid
   simitas est nisi sciatur aliquid esse simum et aliquem nasum esse simum. Et ideo si talis
   definitio ualeat ad demonstrationem passionis de subiecto, hoc non est nisi in quantum
   resoluitur in subiectum et in principia subiecti; et ideo oportet fieri recursum similem ad
   definitionem causalem subiecti. </p>


      <p xml:id="Buzcv2-d1e500-d1e185"> Et hoc etiam declaro considerando exempla quaedam. Quia si tu uis dicere quod luna
   eclipsatur, uidebis quod hoc est originaliter et causaliter propter naturam et principia
   lunae, scilicet quia natura lunae est non esse ex se lucidam, sed esse illustrabilem a sole;
   natura etiam lunae est quod sit circulariter mobilis et quod moueatur circa terram; et ex hoc
   prouenit sibi quod aliquando terra interponitur sibi et soli, et quod terra prohibet
   illustrationem eius a sole, et ita quod luna capiat lumen. Et sic patet quod luna propter suam
   naturam et propter suam causam agentem, scilicet mouentem ipsam, est eclipsata. Et ita
   diceremus quod triangulus per sua intrinseca principia habet quod anguli sui sint aequales
   duobus rectis, scilicet ex eo quod triangulus est figura plana tribus rectis lineis contenta;
   unde si diuerto hanc naturam, scilicet sic quod una linea non sit recta, non amplius
   conueniunt sibi illae causae et natura. Et causae per se illius subiecti sunt propter quas
   passio conuenit subiecto; ideo definitio causalis subiecti demonstrat uere passionem de
   subiecto propter quid. </p>



      <p xml:id="Buzcv2-d1e500-d1e188"> Tunc ad rationes. </p>


      <p xml:id="Buzcv2-d1e500-d1e191"> 1. Quando dicit <name ref="#Aristotle">Aristotiles</name> quod medium est causa primi termini, potest dici quod posterius
   est subiectum, cum ipsum subiectum sit naturaliter prius passione, quamuis in ordine
   syllogistico passio ponatur maior extremitas. Potest etiam dici quod definitio ualet ad
   demonstrandum passionem de subiecto, sed hoc est ea ratione qua resoluitur in subiectum et
   causas ipsius subiecti, constituentes definitionem causalem ipsius subiecti. </p>


      <p xml:id="Buzcv2-d1e500-d1e197"> 2. Ad aliam, dico quod saepe eiusdem subiecti sunt plures passiones ordinatae quarum
   posterior demonstratur de subiecto per priorem; sed prima demonstratur de subiecto suo per
   causas proprias ipsius subiecti, ideo per definitionem causalem subiecti. Unde per naturam
   lunae et sui motoris conuenit lunae illa passio quae est moueri circulariter circa terram; et
   propinquam passionem sequitur alia passio, quod inter ipsam lunam et solem possit terra
   interponi; et per istam passionem et naturam lunae sequitur alia passio, quod possit priuari
   lumine. Modo aliquando, si illae passiones ordinatae fuerint inuicem conuertibiles, solemus
   uocare passionem priorem tamquam definitionem seu descriptionem posterioris passionis, et sic
   utendo nominibus concederetur quod posterior passio demonstratur de subiecto per suam
   definitionem, id est per passionem priorem. Sed tamen passio prima, ut dixi, non conuenit
   subiecto nisi per causas et principia ipsius subiecti, quae constituunt ipsam definitionem
   causalem. </p>


      <p xml:id="Buzcv2-d1e500-d1e200"> 3-4. Et eodem modo diceretur de alia ratione, et similiter de triangulo. Triangulus enim
   habet plures passiones subordinatas; unde haec est una passio habere angulum extrinsecum
   aequiualentem duobus rectis sibi oppositis, et alia est habere tres angulos aequales duobus
   rectis. Nec una est proprie definitio alterius, sed una bene demonstratur per alteram; tamen
   finaliter ambo conueniunt triangulo propter triangulum habere talem figuram ex tribus lineis
   constitutam. </p>


      <p xml:id="Buzcv2-d1e500-d1e204"> 5. Ad aliam, dico quod medium demonstratiuum debet dicere quod quid est et propter quid est,
   scilicet quid est subiectum et propter quid est passio subiecti, et adhuc quodam modo dicit
   quid est passio, in quantum passio est definita per subiectum. </p>
    </div>
   </body>
  </text>
</TEI>
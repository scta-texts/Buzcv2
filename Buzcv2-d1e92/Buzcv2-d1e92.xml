<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 4</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 4</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e92">
      <head xml:id="Buzcv2-d1e92-Hd1e101">Quaestio 4</head>
      <head xml:id="Buzcv2-d1e92-Hd1e104" type="question-title">UTRUM ANTE CUIUSLIBET CONCLUSIONIS DEMONSTRABILIS NOTITIAM NECESSE
   SIT PRAECOGNOSCERE DE SUBIECTO QUIA EST </head>


      <p xml:id="Buzcv2-d1e92-d1e107"> Consequenter quaeritur, quarto, utrum ante cuiuslibet conclusionis demonstrabilis notitiam
   necesse sit praecognoscere de subiecto quia est. </p>


      <p xml:id="Buzcv2-d1e92-d1e110"> 1. Arguitur quod non: quia quod quaeritur in scientia demonstratiua non praecognoscitur; sed
   quaeritur si est, et quia est, et quid est et propter quid est, ut patet secundo huius*;
   igitur nullum illorum praecognoscitur. </p>


      <p xml:id="Buzcv2-d1e92-d1e113"> 2. Item, quod demonstratur non praecognoscitur; sed si est, quia est, quid est et propter
   quid est demonstrantur, quoniam illae quattuor quaestiones terminantur per demonstrationem, ut
   dicit <name ref="#Grosseteste">Lincolniensis</name>*, secundo huius; ergo non praecognoscuntur. </p>


      <p xml:id="Buzcv2-d1e92-d1e120"> 3. Item, syllogismus sophisticus ponitur esse subiectum in libro Elenchorum, et tamen in
   illo libro demonstrat <name ref="#Aristotle">Aristotiles</name> syllogismos sophisticos esse; ergo subiectum in aliqua
   scientia bene demonstratur esse; ergo non oportet hoc praecognoscere. </p>


      <p xml:id="Buzcv2-d1e92-d1e126"> 4. Item, non praecognoscitur de passione quia est; ergo nec de subiecto hoc praecognoscitur.
   Probo consequentiam: quia saepe passiones sunt subiecto notiores; igitur uidetur quod magis
   debeant praecognosci, et non uidetur ratio quare magis sit necessarium de passione quam de
   subiecto. </p>


      <p xml:id="Buzcv2-d1e92-d1e129"> 5. Item, quod inuestigatur in scientia demonstratiua non praecognoscitur; sed quia est
   inuestigatur; ergo non praecognoscitur. Minor patet: quia idem est quid est subiecti et quia
   est subiecti; modo quid est subiecti bene inuestigatur: uerbi gratia, in libro de Anima
   inuestigatur definitio animae, id est quid anima est, et in hoc secundo libro declaratur quid
   est demonstratio, licet tamen demonstratio et anima sint subiecta in scientiis dictorum
   librorum. </p>


      <p xml:id="Buzcv2-d1e92-d1e132"> 6. Item, multae conclusiones sunt negatiuae; sed ad sciendum conclusionem negatiuam non
   oportet scire de subiecto quia est, eo quod conclusio negatiua esset uera licet pro nullo
   subiectum supponeret; ideo non oportet in omni scientia demonstratiua praesupponere de
   subiecto quia est. Confirmatur hoc: quia multas habemus conclusiones demonstrabiles de uacuo
   et infinito; tamen non supponimus uacuum uel infinitum esse, quia falsum supponeremus; ergo
   ... et caetera. </p>


      <p xml:id="Buzcv2-d1e92-d1e135"> Oppositum patet per <name ref="#Aristotle">Aristotilem</name>, prooemio huius, dicentem <quote xml:id="Buzcv2-d1e92-Qd1e140">dupliciter necessarium est
   praecognoscere</quote>*, scilicet de subiecto et de dignitate quia est, et de subiecto et de passione
   quid est; et hoc magis determinat in medio istius primi libri*. </p>


      <p xml:id="Buzcv2-d1e92-d1e144"> Item, secundo Metaphysicae*, dicit <name ref="#Aristotle">Aristotiles</name> quod scientiae nihil dicunt seu inquirunt si
   est aut non est genus subiectum circa quod uersantur. </p>


      <p xml:id="Buzcv2-d1e92-d1e151"> Notandum est quod licet <mentioned>subiectum</mentioned>* multipliciter capiatur, tamen quantum ad propositum non
   intendimus loqui nisi de duplici acceptione <mentioned>subiecti</mentioned>. </p>


      <p xml:id="Buzcv2-d1e92-d1e160"> Uno modo <mentioned>subiectum</mentioned> dicitur in relatione ad <mentioned>praedicatum</mentioned>; et sic est subiectum ille
   terminus alicuius propositionis de quo alter terminus in illa propositione praedicatur. </p>


      <p xml:id="Buzcv2-d1e92-d1e169"> Alio modo dicitur <mentioned>subiectum</mentioned> in ordine ad <mentioned>passionem</mentioned>, et tunc <mentioned>subiectum</mentioned> et <mentioned>passio</mentioned> sunt
   termini pro eodem supponentes, quorum tamen unus addit super significationem alterius aliquam
   extraneam connotationem, sicut isti termini <mentioned>homo</mentioned> et <mentioned>risibile</mentioned>; quoniam iste terminus
   <mentioned>risibile</mentioned> connotat actum ridendi: dicitur enim <mentioned>risibile</mentioned> quod aptum natum est ridere. Et
   tunc semper ille terminus qui super alterum addit connotationem dicitur <mentioned>passio</mentioned>* respectu
   illius, et ille alter terminus, minus connotatiuus uel omnino absolutus a connotatione,
   dicitur <mentioned>subiectum</mentioned>. </p>


      <p xml:id="Buzcv2-d1e92-d1e203"> Modo, multi* opinantur quod <name ref="#Aristotle">Aristotiles</name> intendit de subiecto conclusionis, scilicet de quo
   alterum praedicatur, quando dicit quod de subiecto oportet praecognoscere quia est. Quia ipsi* </p>


      <p xml:id="Buzcv2-d1e92-d1e209"> dicunt quod impossibile est demonstrare de aliquo termino hoc uerbum <mentioned>est</mentioned> secundum
   adiacens, ita quod tales propositiones <mentioned>deus est</mentioned>, <mentioned>prima causa est</mentioned>, sunt omnino
   indemonstrabiles. Et hoc ipsi nituntur sic probare. Si ista propositio <mentioned>deus est</mentioned> esset
   demonstrabilis, sequeretur quod hoc esset per aliquod medium quod esset magis notum de deo
   quam hoc uerbum <mentioned>est</mentioned>; consequens est falsum; igitur et antecedens. Falsitas consequentis
   uidetur manifesta propter duo. Primo, quia de nullo ente uidetur aliquid notius quam quod
   ipsum est, cum conceptus entis sit communissimus et notissimus. Secundo, quia in qualibet
   propositione affirmatiua formata de isto subiecto <mentioned>deus</mentioned> includitur ista <mentioned>deus est</mentioned>: quia non
   est uerum quod deus sit immobilis nisi deus sit et quod sit prima causa nisi ipse sit; nec est
   possibile quod tu scias deum esse, nec deum esse bonum, aut primam causam, et sic de aliis, si
   tu dubitas utrum deus sit. Et sic patet quod de isto termino <mentioned>deus</mentioned>, et de quocumque alio
   termino sumpto pro quolibet ente, impossibile est quod aliquod praedicatum sit notius quam hoc
   praedicatum <mentioned>est</mentioned>. Et sic patet falsitas consequentis. Sed consequentia principalis est
   manifesta: quia non potest syllogizari nec probari nisi per medium affirmatiue coniunctum
   utrique extremitati, et, per consequens, dictum affirmatiue de deo. </p>


      <p xml:id="Buzcv2-d1e92-d1e240"> Item, illa opinio confirmatur. Quia nulla demonstratio esset bona in qua peteretur
   principium. Sed in syllogizando quod deus est aut quod A est peteretur principium: quia una
   praemissa affirmaret unum praedicatum de isto subiecto <mentioned>deus</mentioned> uel de hoc subiecto <mentioned>A</mentioned>, et in
   hoc statim peteretur principium: quia nullus concedit illam de tertio adiacente si uult negare
   illam de secundo adiacente: numquam enim concederet deum esse primam causam si negaret deum
   esse. </p>


      <p xml:id="Buzcv2-d1e92-d1e250"> Sed credo quod haec opinio est falsa. Quia est contra <name ref="#Aristotle">Aristotilem</name>* et <name ref="#Grosseteste">Lincolniensem</name>*,
   secundo huius, qui ponunt quattuor quaestiones demonstrabiles, quae cum sint primo dubiae,
   tamen bene possunt uerificari. Et inter illas enumerant quaestionem si est, in qua hoc uerbum
   <mentioned>est</mentioned> secundum adiacens quaeritur de aliquo subiecto. <name ref="#Aristotle">Aristotiles</name> et <name ref="#Grosseteste">Lincolniensis</name> ponunt quod
   dictae quattuor quaestiones, praeter quaestionem <mentioned>quid est</mentioned>, terminantur per demonstrationem. </p>


      <p xml:id="Buzcv2-d1e92-d1e272"> Item, dubitabile est utrum aliquid immobile sit, et tamen per scientiam demonstratiuam et
   per processum demonstratiuum in scientia naturali scitur quod aliquod immobile est; modo omne
   illud est demonstrabile quod ante erat dubium et postea est scitum per processum
   demonstratiuum. </p>


      <p xml:id="Buzcv2-d1e92-d1e275"> Sed ipsi uolunt respondere quod haec non demonstratur <mentioned>immobile est</mentioned>, immo haec demonstratur
   <mentioned>aliquid est immobile</mentioned>. Et quando quaeritur ab eis <quote xml:id="Buzcv2-d1e92-Qd1e283">quo modo igitur scitur ista <mentioned>immobile
   est</mentioned>? cum ante dubitabatur</quote>, respondent quod scitur per unam consequentiam non syllogisticam,
   et, per consequens, non demonstratiuam: quia quando demonstratum est quod aliquid est
   immobile, demonstratum est quod immobile est. </p>


      <p xml:id="Buzcv2-d1e92-d1e290"> Sed, sine dubio, sic dicentes concedunt propositum meum; quia quidquid sequitur ad
   consequens sequitur ad antecedens; ideo ad praemissas demonstratiuas ad quas sequitur ista
   <mentioned>aliquid est immobile</mentioned> sequitur etiam ista <mentioned>immobile est</mentioned>. Et est bonus syllogismus et bona
   demonstratio: quia est ex praemissis necessariis et notioribus, quia ad bonum syllogismum
   nihil plus exigitur nisi quod praemissae sint ordinatae in debito modo et figura, et quod
   conclusio de necessitate sequatur ex eis; ideo in secundo Priorum* habetis potestatem
   syllogismi quod est posse plura concludere, ita quod syllogistice concluditur quidquid
   sequitur ad unam conclusionem syllogistice conclusam. </p>


      <p xml:id="Buzcv2-d1e92-d1e299"> Igitur, relicta illa opinione, pono conclusionem, cum Aristotile, quod oportet, in omni
   scientia simpliciter demonstratiua, de subiecto praecognosci quia est, capiendo <mentioned>subiectum</mentioned>,
   prout dicitur, in ordine ad passionem. Tamen illam conclusionem debetis modificare ita quod
   non intelligamus quia est pro praesenti solum, quia tunc conclusio esset falsa. Nam de rosis
   posset dari talis scientia demonstratiua licet non praecognosceretur quod aliqua rosa esset in
   praesenti. Sed debemus capere <mentioned>quia est</mentioned> indifferenter ad praesens, praeteritum et futurum,
   sic intelligendo quod oportet de quolibet subiecto praecognoscere quia est uel fuit uel erit. </p>


      <p xml:id="Buzcv2-d1e92-d1e308"> Hoc probatur. Primo, quia oportet sensum uel intellectum primo moueri ab aliquo ente quod
   manifeste appareat esse, et non posset euidentius probari quam quia apparet in prospectu
   sensus; ideo aliquid oportet praecognoscere esse. Iterum, impossibile est habere conceptum
   simplicem purum, et non connotatiuum, quin ille supponat pro aliquo praesenti, praeterito uel
   futuro; et hoc est quia nihil intelligitur quod non sit uel fuerit, sicut postea magis
   uidebitur. Igitur, si aliquis terminus pro nullo supponit, hoc est quia est connotatiuus, uel
   quia componuntur in se plures conceptus. Sic conceptus uacui pro nullo supponit, quia
   conceptus uacui componit in se conceptus loci et conceptum corporis, scilicet negatiue: idem
   enim significat <mentioned>uacuum</mentioned> quod <mentioned>locus non repletus corpore</mentioned>. Et ita omnes tales termini, pro
   nullo supponentes, resoluuntur quantum ad quid nominis in alios terminos de quibus manifestum
   est et praecognitum est quod pro aliquo supponunt; et illi termini sunt subiecta de quibus
   notum est quia est. </p>


      <p xml:id="Buzcv2-d1e92-d1e318"> Item, in omni quaestione oportet aliquid esse notum et aliquid esse dubium, secundo huius*,
   et illud quod est primo notum dicitur ipsum subiectum in scientia, de quo, cum sit primo
   notum, non est dubitatum quin sit uel fuerit. </p>


      <p xml:id="Buzcv2-d1e92-d1e321"> Ultimo, primus conceptus absolutus est conceptus <mentioned>entis</mentioned>, scilicet significatus per hoc
   nomen <mentioned>ens</mentioned>, uel <mentioned>aliquid</mentioned>*, et de illo ab omnibus praecognoscitur hoc uerbum <mentioned>est</mentioned> secundum
   adiacens: omnes enim sciunt aliquid esse. Et ille conceptus est primum subiectum in
   metaphysica; ideo in metaphysica de subiecto praecognoscitur quia est. Et si in aliis
   scientiis dubitetur de primis subiectis esse, illud demonstratur per metaphysicam, et sic
   supponitur in istis scientiis. </p>
      <p xml:id="Buzcv2-d1e92-d1e336"> Per hoc ad rationes. </p>


      <p xml:id="Buzcv2-d1e92-d1e339"> 1. Ad primam, dico quod bene quaeritur, et dubitatur, et demonstratur de subiecto quia est,
   uel etiam si est: demonstratur enim quod immobile est. Sed de primis subiectis in quae
   passiones scientiarum ultimate resoluuntur non dubitatur si est; et si in aliqua scientia
   speciali dubitetur, inquiritur per superiorem scientiam. </p>


      <p xml:id="Buzcv2-d1e92-d1e342"> 2. Et sic responsum est ad secundam. Unde conceditur quod non est idem si est et quia est,
   cuius est praecognitio et cuius est quaestio. </p>


      <p xml:id="Buzcv2-d1e92-d1e345"> 3. Ad tertiam, conceditur quod in libro Elenchorum probatur et demonstratur syllogismum
   sophisticum esse, sed hoc est per habitum scientiae superioris, scilicet per metaphysicam. </p>


      <p xml:id="Buzcv2-d1e92-d1e349"> 4. Ad aliam dico quod licet de multis passionibus ad sensum apparentibus praecognoscatur
   quia est, tamen de multis dubitatur et inquiritur, +ut est simile de subiecto et passione+.
   Quia subiectum specialiter primum, ut subiectum in metaphysica, est conceptus simplex ad quem
   mouetur intellectus ab ente sibi manifeste apparente; ideo non potest dubitari de illo si est.
   +Sed de subiecto exsistente noto+ tamen, propter connotationes passionum, potest dubitari an
   de illo uerificetur hoc uerbum <mentioned>est</mentioned>: quia potest esse dubium utrum dispositio connotata
   adiaceat rei pro qua subiectum supponit et utrum eodem modo adiaceat quo modo connotatur, quia
   si non, tunc de illo non uerificatur hoc uerbum <mentioned>est</mentioned>. </p>


      <p xml:id="Buzcv2-d1e92-d1e358"> 5. Ad aliam, dico quod quid nominis de quolibet termino intrante demonstrationem debet
   praecognosci. Tamen aliquae definitiones possunt inuestigari per definitionem dicentem quid
   nominis praesuppositum. Concedo etiam quod nulla scientia potest inuestigare definitionem
   quidditatiuam sui subiecti primi nisi per habitum superioris scientiae: quia cum subiectum sit
   adaequatum scientiae, genus subiecti transcendit scientiam, et tamen genus intrat
   definitionem; ideo nec quid est nec quia est potest inuestigari de subiecto in scientia aliqua
   in qua illud est subiectum proprium. </p>


      <p xml:id="Buzcv2-d1e92-d1e361"> 6. Ad aliam, quae arguit de conclusionibus negatiuis, dico quod conclusiones negatiuae
   indigent praemissis affirmatiuis, uel saltem praemissa affirmatiua, in qua iam oportet de
   aliquo termino supponere quia est. Et si iste terminus sit passio, oportet quod resoluatur in
   subiectum prius de quo etiam sit notum quia est. Et quando arguitur de uacuo, dicerem quod de
   uacuo nullam habemus scientiam (et de hoc post magis quaeretur), sed scientiam magis habemus
   de loco, per quam scimus quod nullus locus est sine corpore; et per hoc scimus quod uacuum non
   est, et est illa scientia de loco. </p>
    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 29a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 29a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e383">
      <head xml:id="Buzcv2-d1e383-Hd1e101"> Quaestio 29a </head>

      <head xml:id="Buzcv2-d1e383-Hd1e104" type="question-title"> UTRUM DEMONSTRATIO UNIVERSALIS SIT POTIOR PARTICULARI ET
   DEMONSTRATIO AFFIRMATIVA DEMONSTRATIONE NEGATIVA </head>


      <p xml:id="Buzcv2-d1e383-d1e107"> Consequenter quaeritur, uicesimo nono, utrum demonstratio uniuersalis sit potior particulari
   et etiam demonstratio affirmatiua demonstratione negatiua. </p>


      <p xml:id="Buzcv2-d1e383-d1e110"> 1. Arguitur primo <supplied>quod non. Quia</supplied>illa est potior quae magis facit scire
   (hoc est notum, cum scire sit effectus et finis demonstrationis); sed demonstratio
   particularis facit magis et potius scire; ergo ... et caetera. Declaro maiorem: quia magis et
   perfectius habeo notitiam de aliquo quem uideo si scio quod ipse est homo, aut etiam quod ipse
   est Robertus, quam si solum scio in uniuersali quod ipse est animal uel corpus; unde si
   aliquem uideo uenire, hoc scito, ego scio quod ipsum est animal uel corpus, sed dubito adhuc
   utrum est homo uel Socrates; sed cum in speciali scio quod ipse est Socrates, non amplius
   dubito; et illud scire est certius et potius quod magis remouet omnem dubitationem; ergo
   aliquid scitur certius et potius si sciatur in speciali uel particulari, quo modo facit scire
   particularis demonstratio, quam si sciatur in uniuersali, sicut facit scire uniuersalis
   demonstratio. </p>


      <p xml:id="Buzcv2-d1e383-d1e116"> Et confirmatur: quia scire in uniuersali est scire modo confuso, sed scire in speciali, siue
   in particulari, est scire modo determinato; modo notitia determinata est potior notitia
   confusa; ergo ... et caetera. </p>


      <p xml:id="Buzcv2-d1e383-d1e120"> Et ob hoc etiam dicit
   <ref xml:id="Buzcv2-d1e383-Rd1e122">Aristotiles, secundo Ethicorum</ref>
   *, quod sermones uniuersales sunt inaniores et particulares sunt certiores, et in prooemio
   Metaphysicae* dicit quod expertos magis proficere uidemus sine experientia rationem
   habentibus, propter hoc quod per experientiam sciuntur res in particulari; ergo demonstratio
   quae facit scire in particulari est potior. </p>


      <p xml:id="Buzcv2-d1e383-d1e126"> 2. Item, etiam illa quae est ex sensatis, siue ex propinquioribus sensui, est potior;
    <supplied>sed</supplied> demonstratio particularis est huius modi; ergo et caetera. Maior
   uidetur manifesta, propter hoc quod nostra cognitio intellectiua dependet ex sensitiua; ideo
   etiam dicitur, prooemio Metaphysicae*, quod maxime uniuersalia sunt nobis difficillima ad
   cognoscendum, quia sunt a sensu remotissima; et sic patet maior. Minor uero patet per
   <name ref="#Aristotle">Aristotilem</name>, in littera*, dicentem quod demonstratio particularis in sensu perficitur; et hoc
   est quia sensus est particularium, intellectus uero uniuersalium. </p>


      <p xml:id="Buzcv2-d1e383-d1e135"> Et confirmatur: quia, sicut dicitur in fine huius libri*, principia scientiae sumuntur per
   sensum, experientiam et memoriam; ideo quae sunt propinquiora sensui sunt propinquiora
   principiis, et talia faciunt potius scire. </p>


      <p xml:id="Buzcv2-d1e383-d1e138"> 3. Deinde, arguitur quod negatiua sit potior affirmatiua: quia primum principium est
   negatiuum, scilicet non contingit idem simul inesse et non inesse eidem; modo ex omnino primis
   et certissimis principiis fiunt demonstrationes priores et certiores; ergo negatiua
   demonstratio, quae ex primo principio procedit, est omni certissima. </p>


      <p xml:id="Buzcv2-d1e383-d1e141"> Oppositum est <name ref="#Aristotle">Aristotilis</name>, primo huius*. Et arguitur ratione de primo: quia uniuersalia sunt
   notiora et certiora singularibus, secundum Philosophum, prooemio Physicorum*; sed ex
   notioribus et certioribus fiunt demonstrationes potiores; ergo demonstrationes uniuersales,
   quae sunt ex huius modi uniuersalibus, sunt potiores aliis. </p>


      <p xml:id="Buzcv2-d1e383-d1e147"> Similiter, habitus est prior et notior priuatione, tertio de Anima*; sed affirmatiuum se
   habet ad negatiuum sicut habitus ad priuationem; ergo affirmatiuum est prius et notius, et,
   per consequens, demonstratio affirmatiua est potior negatiua. </p>


      <p xml:id="Buzcv2-d1e383-d1e151"> Notandum est quod demonstratio uniuersalis potest dici tribus modis. Uno modo, ex parte
   terminorum secundum se, scilicet quia est ex terminis communibus, siue uniuersalibus; et sic
   quanto esset ex terminis communioribus, tanto diceretur uniuersalior, et ita metaphysica habet
   demonstrationes uniuersaliores mathematica. </p>


      <p xml:id="Buzcv2-d1e383-d1e154"> Secundo modo, demonstratio dicitur uniuersalis ex uniuersalitate praemissarum et
   conclusionis, et hoc dupliciter. Uno modo in quantum propositio dicitur uniuersalis in qua
   subiicitur terminus communis signo uniuersali determinatus; et sic demonstrationes in Barbara
   dicerentur uniuersales ex quibuscumque terminis fiunt, sed in Darii et in Ferio dicerentur
   particulares, propter minorem et conclusionem, quae non essent de subiecto distributo. </p>


      <p xml:id="Buzcv2-d1e383-d1e157"> Alio modo diceretur demonstratio uniuersalis eo quod est secundum quod ipsum, ut dicitur
   primo huius*, et particularis dicitur quod non est de primo nec de secundum quod ipsum. Et ita
   demonstratio uocatur <mentioned>uniuersalis</mentioned> cuius conclusio et praemissae sunt secundum quod ipsum, ut
   si triangulus demonstratur habere tres angulos aequales duobus rectis; sed si
    demonstra<supplied>re</supplied>tur de isoscele, et<supplied>iam</supplied> cum
   distributione, quod haberet tres angulos aequales duobus rectis, illa demonstratio diceretur
   particularis. Igitur habemus tres modos uniuersalium et particularium. </p>


      <p xml:id="Buzcv2-d1e383-d1e169"> Nunc pono conclusiones. Et primo formetur quaestio quoad primum modum uniuersalitatis,
    <supplied>scilicet</supplied> utrum demonstratio ex terminis communibus, caeteris paribus,
   sit potior illa quae est ex terminis specialibus et particularibus. Respondeo quod ipsa est
   potior quantum ad euidentiam et firmiorem notitiam praemissarum et conclusionis.
    Prob<supplied>ati</supplied>o: quia uniuersalia sunt nobis isto modo notiora et certiora, ut
   determinatur in prooemio Physicorum*; quod etiam ex hoc patet quia illa notitia est minus
   certa et minus euidens quae praesupponit aliam quam quae praesupponitur; modo notitia
   specialis praesupponit communiorem, quod patet: quia terminus specificus, cum debeat
   notificari, definitur per terminos superiores et per genera superiora et per differentias,
   tamquam notitia specialis supponat notitiam communiorem. Tamen concedendum est quod notitia
   specialis apposita notitiae uniuersali reddit totalem notitiam certiorem et perfectiorem;
   ideo, sicut a principio arguebatur, tu cognoscis aliquid perfectius quando tu scis ipsum esse
   hominem uel Socratem quam quando tu scis solum ipsum esse animal uel corpus. </p>


      <p xml:id="Buzcv2-d1e383-d1e178"> Sed quaereres <quote xml:id="Buzcv2-d1e383-Qd1e180">domine, suppono quod istae notitiae, scilicet speciales et uniuersales, ad
   inuicem circumscribantur, ut quod Socrates habeat speciales uel generales et Plato e conuerso;
   quis ergo habebit potiorem et certiorem notitiam?</quote>. Respondeo quod casus est impossibilis,
   quia notitia specialis non potest absolui a notitia generali quin eam explicite uel implicite
   includat. Et si poneretur quod posset absolui, ipsa esset omnino diminuta et incerta. </p>


      <p xml:id="Buzcv2-d1e383-d1e184"> Tunc quaero de secundo modo, qui attenditur penes uniuersalitatem propositionis distributae
   per signum. Et sic credo quod particularis demonstratio non est minus euidens uniuersali: quia
   mihi non minus euidens est quod aliquis triangulus habet tres angulos aequales duobus rectis
   quam quod omnis triangulus habet tres angulos aequales duobus rectis; immo non possum dubitare
   de ista <mentioned>aliquis triangulus habet tres angulos aequales duobus rectis</mentioned> si sim certus quod
   omnis triangulus habet tres angulos aequales duobus rectis. Tamen potest dici quod uniuersalis
   est potior et magis faciens scire, scilicet extensiue, quia de omni facit scire, et quantum ad
   supposita, et quantum ad tempora. </p>


      <p xml:id="Buzcv2-d1e383-d1e191"> Tunc quaeritur de ultimo modo uniuersalitatis, de quo <name ref="#Aristotle">Aristotiles</name> solum intendebat quando
   determinauit de huius modi comparatione demonstrationum. Et dico, cum Aristotile, quod isto
   modo demonstratio uniuersalis est potior particulari. Et ad hoc probandum accipiantur rationes
   <name ref="#Aristotle">Aristotilis</name> in littera*. </p>


      <p xml:id="Buzcv2-d1e383-d1e200"> Dico etiam quod demonstratio affirmatiua est potior negatiua, <supplied>ut</supplied>patet
   per <name ref="#Aristotle">Aristotilem</name> in littera*. </p>


      <p xml:id="Buzcv2-d1e383-d1e209"> Sed notetis quod conclusiones <name ref="#Aristotle">Aristotilis</name> debent intelligi particulariter, non
   uniuersaliter. Non enim est uerum quod omnis demonstratio uniuersalis sit omni demonstratione
   particulari potior uel omnis affirmatiua omni negatiua. Quia aliquae possunt dari in
   mathematica particulares aut negatiuae quae essent multis uniuersalibus et affirmatiuis in
   scientia naturali uel in medicina euidentiores et certiores. </p>


      <p xml:id="Buzcv2-d1e383-d1e215"> Et per hoc soluuntur rationes. </p>


      <p xml:id="Buzcv2-d1e383-d1e218"> 1. Ad primam, cum confirmationibus, dico quod ipsa probat quod scientia de terminis
   specialibus, opposita scientiae de terminis communibus, reddit totalem scientiam multo
   perfectiorem quam erat ante. Et sic uult <name ref="#Aristotle">Aristotiles</name>, secundo Ethicorum*, quod sermones
   uniuersales sine specialibus sunt incertiores, sermones autem particulares, id est communibus
   oppositi, quibus <supplied>sunt</supplied> praesuppositi sunt certiores, et reddunt scientias
   magis completas. Tamen, hoc non obstante, conclusio de terminis communibus erat euidentior
   quam sit postea conclusio de terminis specialibus, cum totalis scientia congregata sit
   perfectior quam esset communis tantum. </p>


      <p xml:id="Buzcv2-d1e383-d1e227"> 2. Ad aliam, de propinquitate ad sensum, dicetur* in prooemio Physicorum. Unde credo quod
   uniuersalia secundum praedicationem habent maiorem propinquitatem ad notitiam sensitiuam
   certiorem quam minus uniuersalia. Unde licet sensus sit singularium, tamen sunt diuersa
   singularia quorum unum est notius sensui licet de eadem re. Verbi gratia, si Socrates ueniat
    <supplied>et</supplied> eum uideas de longe, tu ad sensum prius iudicabis illum
    <supplied>esse</supplied> hoc corpus quam tu scias ipsum esse animal. Postea, appropinquante
    <supplied>eo</supplied>, cum uideris ipsum moueri ex se, iudicabis ipsum esse animal,
   ignorans ipsum esse equum uel hominem. Postea, iudicabis ipsum esse hunc hominem, adhuc
   dubitans utrum Socrates uel Plato. Modo a sensu iudicante hoc <supplied>esse</supplied> corpus
   capit intellectus conceptum communem designatum per istum terminum <mentioned>corpus</mentioned>, et sic
   consequenter. Ideo conceptus communes apud intellectum sumuntur ex iudicio uago prius noto
   apud sensum. Ideo quando dicit <name ref="#Aristotle">Aristotiles</name> quod maxime uniuersalia sunt a sensu remotissima,
   non intelligit de uniuersalibus in praedicatione, sed in causalitate, ut deus et
   intelligentiae. Et per hoc possunt solui aliae rationes. </p>


      <p xml:id="Buzcv2-d1e383-d1e250"> 3. Tamen ad illam de demonstratione affirmatiua et negatiua, forte diceretur quod aliquae
   propositiones affirmatiuae sunt nobis priores et notiores quam negatiuae, ut quod aliquid est
   uel quod ens est ens. Utrum tamen hoc sit uerum dicetur* in quarto Metaphysicae. Alii*
   dicerent quod illud principium non intrat nisi demonstrationem ad impossibile, quia propter
   aliqua ibi concurrentia non possunt esse potiores affirmatiuis. </p>



    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 5a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 5a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e478">
      <head xml:id="Buzcv2-d1e478-Hd1e101"> Quaestio 5a </head>

      <head xml:id="Buzcv2-d1e478-Hd1e104" type="question-title"> UTRUM OMNIS QUAESTIO SIT SCIBILIS AUT TERMINABILIS PER
   DEMONSTRATIONEM </head>


      <p xml:id="Buzcv2-d1e478-d1e107"> Consequenter quaeritur, quinto, utrum omnis quaestio sit scibilis aut terminabilis per
   demonstrationem. 1. Arguitur quod non: quia quaeri potest et dubitari utrum astra sint paria
   aut imparia; tamen haec quaestio non est scibilis per demonstrationem; igitur ... <supplied>et
    caetera</supplied>. </p>


      <p xml:id="Buzcv2-d1e478-d1e113"> 2. Item, incerta sunt nobis per se dubia de quibus possunt, proprie loquendo, fieri
   quaestiones; tamen non sciuntur nisi per sensum et experientiam, uel per memoriam, non per
   demonstrationem. </p>


      <p xml:id="Buzcv2-d1e478-d1e116"> 3. Item, quaestio quid est non scitur per demonstrationem, sed definitionem. </p>


      <p xml:id="Buzcv2-d1e478-d1e120"> 4. Item, quaestio si est non scitur demonstratiue, quod declaro sic: quia si hoc uerbum
   <mentioned>est</mentioned> secundo adiacens demonstraretur de aliquo subiecto, hoc esset per aliquod medium quod in
   primis sciretur esse uerum de illo subiecto, quod est impossibile, quia peteretur principium;
   uerbi gratia demonstrare quod A est per medium B esset sic arguere <mentioned>omne B est, A est B; ergo
   A est</mentioned>; modo ibi petitur principium, quia capitur praemissa <mentioned>A est B</mentioned>, quae non potest esse
   euidens, cum dubito utrum A sit, quia impossibile est A esse B quin A sit; ideo supponitur in
   praemissis quod deberet probari in conclusione. </p>


      <p xml:id="Buzcv2-d1e478-d1e132"> Et confirmatur: quia si est non posset demonstrari nisi esset per medium quid est, cum
   definitio debeat esse medium in demonstratione; tamen hoc est impossibile, quia non scitur
   quid est nisi sciatur si est. </p>


      <p xml:id="Buzcv2-d1e478-d1e135"> 5. Item, propter quid est est quaestio, et non scitur per demonstrationem, quia per
   demonstrationem non scitur nisi conclusio, et propter quid est medium totale, quod non ponitur
   in demonstratione. </p>


      <p xml:id="Buzcv2-d1e478-d1e138"> Et confirmatur: quia aliter non scitur quaestio per demonstrationem quam sicut concludi
   potest per formam syllogisticam, et per formam syllogisticam non potest concludi nisi quia ita
   est hoc de illo; uerbi gratia, si dico <mentioned>omne animal rationale est susceptibile disciplinae et
   omnis homo est animal rationale</mentioned>, non possum concludere nisi quod omnis homo est susceptibilis
   disciplinae; ideo hoc solum scio per demonstrationem, et non est scire nisi quia ita est; non
   enim concludo <mentioned>ergo propter hoc est</mentioned>; igitur ... <supplied>et caetera</supplied>. </p>


      <p xml:id="Buzcv2-d1e478-d1e150"> Oppositum dicit <name ref="#Aristotle">Aristotiles</name> ***** +propter quid de quaestione quid est . Et adhuc uidetur
   quod quid est sciatur demonstratiue: quia quaedam definitio quid est est quaestio
   demonstrationis, et tamen talis scitur demonstratiue.+ </p>


      <p xml:id="Buzcv2-d1e478-d1e156"> Item, omnis quaestio est uere scibilis, ut patet per <name ref="#Aristotle">Aristotilem</name> dicentem <quote xml:id="Buzcv2-d1e478-Qd1e161">quaestiones sunt
   aequales numero his quae uere scimus*</quote>; sed solum demonstratiue uere scimus, unde dicit, primo
   huius*, <name ref="#Aristotle">Aristotiles</name> 
       <quote xml:id="Buzcv2-d1e478-Qd1e167">scire est per demonstrationem intelligere</quote>; ergo omnis quaestio est
   scibilis demonstratiue. </p>


      <p xml:id="Buzcv2-d1e478-d1e172"> Primo dicendum est quod non omnis propositio scibilis quae potest formari per modum
   quaestionis est scibilis demonstratiue, quoniam instantia est de primis principiis, quae per
   se, sine demonstratione, sunt euidentissime scita. </p>


      <p xml:id="Buzcv2-d1e478-d1e175"> Secundo dico quod non omnis propositio dubitabilis est scibilis demonstratiue. Quia sunt
   nobis <supplied>quaestiones</supplied> non scibiles et medio carentes quas
    <supplied>non</supplied> potestis uos ad aliquam partem determinare, ut utrum lapides in
   muro sint pares aut impares, aut quot sint astra in caelo. </p>


      <p xml:id="Buzcv2-d1e478-d1e184"> Tertio dico quod multae sunt propositiones nobis scibiles certa scientia quae prius
   rationabiliter dubitantur, tamen non sunt scibiles demonstratiue, quia carent medio
   syllogistico per quod possent fieri euidentes. Et huius modi propositiones sunt principia in
   scientiis naturalibus, quae accepta <supplied>sunt</supplied> per sensum uel experientiam, et
   aliter sciri non possunt: uerbi gratia quod omnis ignis est calidus, quod talis herba est
   uirtualiter calida et talis uirtualiter frigida, et sic de multis aliis. </p>


      <p xml:id="Buzcv2-d1e478-d1e190"> Quarto dico quod multae sunt propositiones inuestigabiles per media syllogistica et sunt
   uere quaestiones dubitabiles quae tamen non sunt demonstratiue scibiles, sicut sunt
   propositiones in morali scientia et saepe <supplied>in</supplied> naturali. Hae enim enim non
   possunt demonstratiue terminari, nec earum potest esse scientia proprie dicta, sed terminantur
   per syllogismos dialecticos aut rhetoricos, solam opinionem generantes, aut per suppositionem. </p>


      <p xml:id="Buzcv2-d1e478-d1e196"> Sed quaestio de istis non intendebat, immo quaeritur utrum de quolibet genere quaestionum in
   hoc secundo libro enumeratorum sit aliqua quaestio scibilis, ut aliqua quaestio quid est,
   aliqua si est, aliqua quia est, aliqua propter quid est. </p>


      <p xml:id="Buzcv2-d1e478-d1e199"> Unde ad istam quaestionem respondeo primo quod indubitanter quaestio quid est, scilicet
   quaerens aliquod praedicatum tertio adiacens de subiecto, est scibilis per demonstrationem,
    <supplied>ut</supplied> quia omnis triangulus est habens tres angulos aequales duobus
   rectis. Immo in qualibet <supplied>scientia</supplied> sunt quam plurimae tales quaestiones. </p>


      <p xml:id="Buzcv2-d1e478-d1e209"> Secundo, de quaestione si est, quae quaerit hoc uerbum <mentioned>est</mentioned> secundo adiacens de aliquo
   subiecto, dicunt multi* quod nulla talis est scibilis demonstratiue, propter rationem quae
   prius fiebat, <supplied>quia esset</supplied> petitio principii. Tamen credo oppositum et pono
   conclusionem oppositam. Quia astrologus demonstratiue inquirens potest scire utrum eclipsis
   est aut non est, et cum esset dubitabile utrum aliqua substantia separata sit, hoc fit scitum
   per demonstrationem <name ref="#Aristotle">Aristotilis</name>. </p>


      <p xml:id="Buzcv2-d1e478-d1e221"> Sed ad hoc ipsi respondent quod non est demonstratum quod aliqua substantia separata est,
   sed demonstratum est quod aliqua substantia est separata. Ad hoc dico quod immo utrumque
   istorum scitum et demonstratum est. Quia utrumque eorum ante demonstrationem dubitabatur, et
   post demonstrationem, in uirtute ipsius demonstrationis, scitur cum certitudine et aufertur
   dubitatio; modo hoc est scire per demonstrationem. </p>


      <p xml:id="Buzcv2-d1e478-d1e224"> Sed ad hoc isti dicunt quod non in uirtute demonstrationis scimus istam <mentioned>aliqua substantia
   separata est</mentioned>, sed in uirtute illius consequentiae <mentioned>aliqua substantia est separata; ergo
   aliqua substantia separata est</mentioned>' cuius consequentiae antecedens bene fuit demonstratum, et non
   consequens. Sed haec cauillatio non ualet. Quia capiamus praemissas per quas prima
   demonstrabatur, illae erunt uel per se uel per priores alias demonstrationes euidentes et
   necessarias +quia aliqua dictarum propositionum et erunt in forma syllogizata et quaelibet
   dictarum propositionum sequebatur ad eas+. Nam si secunda sequebatur ad primam et primam ad
   secundam, apparet quod prima sequebatur ad eas, quia quidquid sequitur ad consequens sequitur
   ad antecedens. Igitur secunda propositio erat syllogizata secundum necessariam consequentiam
   ex praemissis euidentibus et notioribus ea; et hoc est conclusionem esse demonstratam. </p>


      <p xml:id="Buzcv2-d1e478-d1e233"> Et absurdum esset dicere quod aliqua propositio ante demonstrationem dubitabatur et facta
   demonstratione sciatur cum certitudine, et tamen quod hoc non sit in uirtute demonstrationis
   et per demonstrationem. Et habemus in secundo Priorum* unam potestatem syllogismi, quod potest
   plura concludere; igitur idem syllogismus potest inferre diuersas conclusiones demonstratiuas,
   quae omnes conclusiones sunt scitae per demonstrationem. </p>


      <p xml:id="Buzcv2-d1e478-d1e236"> De quaestione uero<mentioned>propter quid?</mentioned> uidetur mihi esse dicendum quod ipsa per demonstrationem
   scitur, sed non solum in uirtute formae syllogisticae et necessariae ueritatis praemissarum.
   Immo cum hoc requiritur quod intellectus apprehendat habitudinem causalitatis eius quod per
   praemissas significabatur ad illud quod per conclusionem significatur, et tunc, quando
   conclusio uirtute principiorum et formae concluditur quia ita est, intellectus propter
   habitudinem causalitatis prius consideratam supplet ex natura sua quod ita est propter illud. </p>


      <p xml:id="Buzcv2-d1e478-d1e242"> De quaestione <mentioned>propter quid?</mentioned> dicetur alias seorsum. </p>


      <p xml:id="Buzcv2-d1e478-d1e249"> Rationes quasi omnes procedunt uiis suis. </p>


      <p xml:id="Buzcv2-d1e478-d1e252"> 1-3. Nam de paritate lapidum uel astrorum et de his quae sciuntur per sensum et experientiam
   dictum est in positione, et de quaestione <mentioned>quid est?</mentioned> alias dicetur. </p>


      <p xml:id="Buzcv2-d1e478-d1e258"> 4. Sed quando dicitur de <mentioned>si est</mentioned>, dico quod potest demonstrari sine petitione principii,
   per syllogismum ex hypothesi, ut <mentioned>si B est A est, et est uerum quod B est; ergo sequitur quod
   A est</mentioned>. Verbi gratia, si motus est aeternus et regularis, ipse est a motore immobili et si
   motor immobilis est, substantia abstracta est; ergo probato quod motus est aeternus et
   regularis sequitur quod substantia separata est. Vel omne genitum est ab aliquo agente sibi
   sufficienter approximato et nobiliori eo genito; sed rana per putrefactionem est genita; ergo
   est dare generans sibi sufficienter approximatum nobilius ea; et hoc non est nisi substantia
   separata; ergo talis substantia est. Nec oportet quod omnis demonstratio sit per definitionem
    <supplied>dicens</supplied> quod quid est, licet forte demonstratio potissima sic sciretur. </p>


      <p xml:id="Buzcv2-d1e478-d1e270"> 5. Ad aliam auctoritatem, de <mentioned>propter quid?</mentioned>, conceditur quod bene concludit quod per
   demonstrationem non scitur de conclusione propter quid ita est ut
    <supplied>significat</supplied> in uirtute formae syllogisticae et notitiae principiorum,
   sed propter considerationem habitudinis causalis praemissarum uel medii ad conclusionem. </p>


    </div>
   </body>
  </text>
</TEI>
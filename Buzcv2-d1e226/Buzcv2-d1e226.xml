<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 15a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 15a</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e226">
      <head xml:id="Buzcv2-d1e226-Hd1e101"> Quaestio 15a </head>

      <head xml:id="Buzcv2-d1e226-Hd1e104" type="question-title"> UTRUM DEMONSTRATIO SIT EX NECESSARIIS, IMPOSSIBILIBUS ALITER SE HABERE, PERPETUIS ET
   INCORRUPTIBILIBUS </head>








      <p xml:id="Buzcv2-d1e226-d1e107"> Consequenter quaeritur, quinto decimo, utrum demonstratio sit ex necessariis, impossibilibus
   aliter se habere, perpetuis et incorruptibilibus. </p>


      <p xml:id="Buzcv2-d1e226-d1e110"> 1. Arguitur primo quod non: quia omnia praeter deum sunt mutabilia, et, per consequens,
   possibilia aliter se habere; ergo demonstratio est ex possibilibus aliter se habere; ergo ...
   et caetera. </p>


      <p xml:id="Buzcv2-d1e226-d1e113"> 2. Item, omnia contenta in hoc mundo inferiori sunt corruptibilia, praeter materiam primam
   et intellectum humanum; ergo demonstrationes et ea ex quibus componuntur corruptibilia sunt. </p>


      <p xml:id="Buzcv2-d1e226-d1e117"> 3. Item, multae scientiae de naturalibus sunt, et tamen sunt generabiles et corruptibiles,
   quia possibilia sunt aliter se habere: nam de eclipsibus sunt scientiae demonstratiuae; tamen
   huius modi eclipses non sunt perpetuae, nec secundum indiuiduum nec secundum species, quia pro
   maiori parte temporis non sunt eclipses: ergo nullo modo apparet illud esse perpetuum de quo
   est scientia demonstratiua. </p>


      <p xml:id="Buzcv2-d1e226-d1e120"> Oppositum est <name ref="#Aristotle">Aristotilis</name>, primo huius*, qui ponit illas propositiones quod omnis
   demonstratio est ex necessariis et ex perpetuis, et quod omnis scientia demonstratiua uel
   etiam demonstratio est incorruptibilium, quia illa quorum uel ex quibus est demonstratio sunt
   scibilia et omne scibile est impossibile aliter se habere. </p>


      <p xml:id="Buzcv2-d1e226-d1e126"> Similiter, sexto Ethicorum*, dicit <name ref="#Aristotle">Aristotiles</name> quod omne scibile est necessarium et
   perpetuum. </p>




      <p xml:id="Buzcv2-d1e226-d1e132"> Notandum est quod demonstratio proprie dicitur ipsius conclusionis et ex praemissis uel per
   praemissas; conclusio enim est quod per praemissas dicitur demonstrari. Et ideo quaerere utrum
   demonstratio sit ex necessariis et ex impossibilibus aliter se habere non est aliud quaerere
   quam utrum praemissae conclusionis sint necessariae et impossibiles aliter se habere; et idem
   etiam potest quaeri de conclusione demonstrationis, cuius est demonstratio, ut dicebatur. </p>


      <p xml:id="Buzcv2-d1e226-d1e135"> Postea sciendum quod proprie loquendo omne illud et solum illud dicitur <mentioned>necessarium</mentioned>* quod
   semper est, fuit et erit; alii autem modi <mentioned>necessarii</mentioned> non sunt nisi improprie et
   similitudinarie dicti, ut patet secundo Metaphysicae. </p>


      <p xml:id="Buzcv2-d1e226-d1e144"> Tunc ponuntur faciliter conclusiones. Prima est quod proprie loquendo nulla propositio est
   necessaria. Quia omnis propositio fit a nobis et potest corrumpi si cessemus ab eius
   intellectione aut si obliuiscemur eam, aut etiam si moriemur; ideo omnis propositio potest non
   esse, et sic nulla est necessaria, perpetua, incorruptibilis, impossibilis aliter se habere. </p>


      <p xml:id="Buzcv2-d1e226-d1e148"> Secunda conclusio est quod sicut nulla propositio est necessaria, scilicet in essendo, ut
   dictum est, ita etiam nulla propositio est necessaria in essendo ueram. Quia sicut potest non
   esse, ita potest non esse uera, quia quando ipsa non est, ipsa nec est uera nec falsa. </p>


      <p xml:id="Buzcv2-d1e226-d1e151"> Tertio pono quod nullum ita esse sicut propositio significat est necessarium nisi illud ita
   esse sit deus, quoniam nullum ens est simpliciter necessarium nisi deus. Unde posito quod
   esset ita de aeternitate mundi, sicut putauit <name ref="#Aristotle">Aristotiles</name>, quod de necessitate semper fuerunt
   et erunt homines, tamen ita esse sicut illa propositio <mentioned>homo est</mentioned> significat non fuit semper,
   quia nec sic ens nec sic entia fuerunt semper; manifestum enim est quod nihil fuit semper. Si
   autem dicatur quod sit ens uel entia, tamen non potest dici quod sit aliud ens uel entia quam
   homo uel homines aut partes aut accidentia hominis uel hominum. Tamen nullus homo fuit semper
   nec nulli homines fuerunt semper, nec etiam nullus accidens hominis fuit semper, loquendo de
   tali accidente quod esset ita esse sicut propositio significat, et nullum
    <supplied>ita</supplied> esse sicut propositio significat fuit semper. Tamen potest concedi
   quod semper fuit ita esse sicut haec propositio <mentioned>homo est animal</mentioned> significat aut sicut talis
   significat si semper fuisset. Et est simile de illis duabus propositionibus sicut de illis
   <mentioned>nullus homo fuit semper</mentioned>* et <mentioned>semper fuit aliquis homo</mentioned>*. Unde credo quod esse ita sicut ista
   propositio <mentioned>homo est animal</mentioned> significat non est aliud quam homo. Verum est tamen quod esse ita
   sicut haec propositio <mentioned>deus est</mentioned> significat, uel <mentioned>deus est bonus</mentioned>, est perpetuum: quia hoc non
   est aliud nisi deus, qui est perpetuus. </p>


      <p xml:id="Buzcv2-d1e226-d1e182"> Tamen, pro alia conclusione, concedendum est quod propositiones dicuntur <mentioned>necessariae</mentioned>
   secundum impropriam, seu similitudinariam necessitatem, scilicet ad talem sensum quod sicut
   simpliciter <mentioned>necessarium</mentioned> dicitur illud quod semper est et non potest non esse, ita propositio
   uocatur <mentioned>necessaria</mentioned>* quia semper si formetur est uera, uel etiam quia ipsa uel sibi
   consimilis quandocumque formatur est uera, et non potest non esse uera stante eius
   significatione. </p>


      <p xml:id="Buzcv2-d1e226-d1e194"> Et illam appositionem addo quia haec propositio uocalis <mentioned>deus est</mentioned>, uel sibi consimilis,
   posset esse falsa, eo quod significationes nominum sunt ad placitum. Quia iste terminus
   uocalis <mentioned>deus</mentioned> posset imponi ad significandum tantum quantum <mentioned>chimaera</mentioned>, uel e conuerso, et
   tunc illa esset falsa <mentioned>deus est</mentioned> et haec necessaria <mentioned>chimaera est</mentioned>. Vel forte uerius est
   dicendo quod propositio dicitur <mentioned>necessaria</mentioned> eo quod impossibile est ipsa formata non esse ita
   sicut ipsa significat, modificando istum sermonem secundum exigentiam diuersarum propositionum
   modo dicto in quaestione facta de ueritate propositionum. </p>


      <p xml:id="Buzcv2-d1e226-d1e216"> Postea dico quod sicut propositio est necessaria, ita dicitur <mentioned>impossibilis aliter se
   habere</mentioned>, et secundum eundem sensum, et ita etiam dicitur <mentioned>perpetua</mentioned> et <mentioned>incorruptibilis</mentioned>.
   Dicitur enim <mentioned>perpetua</mentioned> quia semper si formetur est uera, uel semper si formetur est ita sicut
   ipsa significat. Et dicitur <mentioned>incorruptibilis</mentioned> quia non potest falsificari, quia non potest non
   esse ita; unde in proposito idem est propositionem esse falsificatam et esse corruptam. </p>


      <p xml:id="Buzcv2-d1e226-d1e234"> Deinde sciendum est quod praedicta nomina, scilicet <mentioned>necessarium</mentioned>, <mentioned>perpetuum</mentioned> et
   <mentioned>incorruptibile</mentioned>, attribuuntur aliquando terminis etiam secundum locutionem impropriam et
   similitudinariam. Saepe enim dicimus species esse incorruptibiles et perpetuas, quia indiuidua
   dicimus esse corruptibilia et non perpetua, sicut per <name ref="#Aristotle">Aristotilem</name> de aeternitate mundi
   diceremus species animalium perfectorum esse perpetuas; et hoc dicitur ad talem sensum quod
   terminus ex eo dicitur <mentioned>perpetuus</mentioned> quia semper est aliquid pro quo ille terminus, uel sibi
   consimilis, supponeret si fieret subiectum uel praedicatum in propositioni de inesse et de
   praesenti. Sic enim secundum <name ref="#Aristotle">Aristotilem</name> illae species <mentioned>homo</mentioned> et <mentioned>equus</mentioned> sunt perpetuae. </p>


      <p xml:id="Buzcv2-d1e226-d1e263"> Postea notandum <supplied>est</supplied>, ut alias dicebatur, quod tripliciter dicitur
   aliquid <mentioned>scibile</mentioned>*. Uno modo sicut conclusio uel praemissa in demonstratione scitur, et tunc
   est dicendum quod omne tale scibile est necessarium et impossibile aliter se habere, perpetuum
   et incorruptibile, capiendo haec nomina prout attribuuntur propositionibus. Et causa huius est
   quia scientia proprie dicta, de qua hic loquitur, quae est ex certitudine et firmitate, non
   potest esse propositionis falsificabilis, nisi dicatur quod scientia potest fieri error. Et ex
   hoc sequitur quod omnis demonstratio est conclusionis necessariae et ex praemissis necessariis
   et impossibilibus aliter se habere, et hoc intendebat <name ref="#Aristotle">Aristotiles</name> in isto libro. </p>


      <p xml:id="Buzcv2-d1e226-d1e275"> Deinde, secundo modo, aliquid dicitur <mentioned>scibile</mentioned> quia est terminus ex quo propositio
   demonstrata uel demonstrabilis componitur, et sic dicimus in scientiis demonstratiuis subiecta
   et passiones sciri, seu de eis esse scientiam. Et tunc potest poni illa conclusio quod in
   demonstratione affirmatiua quae est ex praemissis et conclusione categoricis et de inesse
   oportet tales esse perpetuas perpetuitate debita terminis. Quia si isti termini aliquando pro
   nullo supponerent, propositio affirmatiua et de inesse categorica falsificaretur (illam tamen
   conclusionem non assero ad praesens nisi sicut dicetur in alia quaestione). Tamen
   propositiones negatiuae, uel affirmatiuae de possibili, uel etiam condicionales possent
   remanere uerae quamuis nihil esset praesens pro quo termini supponerent. Ideo demonstrationes
   ex talibus propositionibus non requirunt talem perpetuitatem terminorum. </p>


      <p xml:id="Buzcv2-d1e226-d1e281"> Tertio modo aliquid dicitur <mentioned>scibile</mentioned> 
       <supplied>quia</supplied> est res significata per
   terminum ex quo propositio scibilis componitur. Et tunc dicatur quod scibilia hoc modo accepta
   non sunt perpetua. Non oportet <supplied>enim</supplied> ea esse perpetua, quoniam omnes res
   isto modo sunt perpetuo scibiles, ut alias dicetur. </p>




      <p xml:id="Buzcv2-d1e226-d1e293"> Et sic soluuntur rationes. </p>












    </div>
   </body>
  </text>
</TEI>
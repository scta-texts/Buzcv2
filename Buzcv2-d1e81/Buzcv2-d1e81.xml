<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 3</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 3</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e81">
      <head xml:id="Buzcv2-d1e81-Hd1e101">Quaestio 3</head>

      <head xml:id="Buzcv2-d1e81-Hd1e104" type="question-title">UTRUM PER ADDISCERE SCIAMUS ALIQUID QUOD NUMQUAM ANTE
   SCIEBAMUS</head>


      <p xml:id="Buzcv2-d1e81-d1e107"> Consequenter quaeritur, tertio, utrum per addiscere sciamus aliquid quod numquam ante
   sciebamus. </p>


      <p xml:id="Buzcv2-d1e81-d1e110"> 1. Arguitur primo quod non, per rationes Platonis*: quia deus creat animam intellectiuam
   humanam, prout ponit fides; modo deus est agens perfectissimum, omnipotens et infinitum, et a
   tali agente non debet prouenire nisi effectus perfectus; ergo anima humana fuit creata
   perfecta; et non est perfecta nisi per uirtutes et scientias; ergo a principio creationis
   anima nostra repleta erat scientiis et uirtutibus; ideo quaecumque addiscimus, ea ante
   sciebamus. </p>


      <p xml:id="Buzcv2-d1e81-d1e113"> 2. Item, si tu numquam sciuisti conclusionem quae nunc tibi demonstratur, sequitur quod non
   magis capies eam quam suum oppositum, id est quod non magis assenties ei quam suo opposito.
   Consequens est falsum. Et consequentia probatur de seruo fugitiuo: quia si aliquis non
   cognosceret eum, si tunc occurreret ei, non magis esset determinatum ad capiendum eum quam
   quemcumque alium sibi occurrentem. </p>


      <p xml:id="Buzcv2-d1e81-d1e117"> 3. Item, si fiat tibi demonstratio quod numerus denariorum in bursa mea exsistentium est
   numerus par, sic arguendo <quote xml:id="Buzcv2-d1e81-Qd1e119">omnis numerus binarius est numerus par, sed iste numerus denariorum
   est binarius numerus; igitur est par</quote>, ego probo tibi quod tu praesciebas illam conclusionem,
   scilicet antequam tu uideris illos denarios: quia omne binarium tu sciebas esse numerum parem,
   et numerus illorum denariorum est binarius; ergo numerum illorum denariorum sciebas esse
   parem. Praemissae apparent esse uerae et forma syllogistica de obliquis est perfectissima et
   in prima figura; ergo conclusio est concedenda. Et illae fuerunt rationes Platonis. </p>


      <p xml:id="Buzcv2-d1e81-d1e123"> 4. Sed iterum posset sic argui: nullum indiuisibile est mobile, siue mutabile, ut patet
   sexto Physicorum*; sed intellectus humanus est indiuisibilis; ergo non est mutabilis; et sic
   sequitur quod non potest sibi acquiri habitus nouus, scilicet quam ante non habebat. </p>


      <p xml:id="Buzcv2-d1e81-d1e126"> 5. Item, Commentator, secundo de Anima*, ponit unicum esse intellectum humanum in omnibus
   hominibus et esse perpetuum; et, per consequens, intellectus tuus nouit omnia quae
   praecessores tui nouerunt, et sic ipse nihil potest addiscere quod ante non nouit. </p>


      <p xml:id="Buzcv2-d1e81-d1e129"> Oppositum arguitur per <name ref="#Aristotle">Aristotilem</name>, tertio de Anima*, dicentem quod intellectus noster est
   in principio sicut tabula rasa, in qua nihil depictum est, id est quod ipse est omni scientia
   et cognitione uacuus. Et, in eodem tertio, dicit quod intellectus noster est possibilis a
   principio natiuitatis, ita quod <mentioned>possibilis</mentioned> est uocatus id est quod ipse est in potentia pura
   ad omnes intellectiones, uel species intelligibilium, ita quod nullam eorum habet in actu. </p>


      <p xml:id="Buzcv2-d1e81-d1e138"> De ista quaestione fuerunt tres opiniones. Una fuit Auerrois, qui dicit quod noster
   intellectus a principio et a perpetuo omnia sciuit; sed per scientiam ipsius intellectus tu
   nihil scis uel intelligis nisi quando intellectus est tibi copulatus. Et forte intendebat quod
   copularetur tibi per receptionem specierum a phantasmatibus tuis. Sed quia ista opinio est
   haeretica et innaturalis, et quia debet tractari tertio de Anima*, ideo dimitto eam ad
   praesens. </p>


      <p xml:id="Buzcv2-d1e81-d1e141"> Alia fuit opinio Platonis, dicentis quod intellectus tuus a principio creationis omnia
   sciuit, sed usum et actum scientiae non potuit exercere propter ineptitudinem corporis et
   uirtutum sensitiuarum, quibus necessario indiget tamquam instrumentis ad exercendum actum
   scientiae. Unde manifestum est quod homo quando infirmatur uel dormit non potest exercere
   actum scientiae, quamuis uere habeat habitum. Ideo dicebat Plato quod intellectus ea quae
   sciebat obliuiscitur et per doctrinam ea recordatur. Et forte difficile est illam opinionem
   improbare; unde etiam multi posuerunt quod in baptismo infunditur gratia, spes, fides et
   caritas, et aliae uirtutes. </p>


      <p xml:id="Buzcv2-d1e81-d1e145"> Tamen contra istam opinionem possetis sic arguere. Videmus quod homo de eis quae a uiginti
   annis cognouit et postea circa ea non curauit reminiscitur subito obiecto occurrente, uel
   etiam si solummodo aliquis sibi illud recordat. Similiter si puer aliqua a principio suae
   creationis cognouerit, ea obliuisceretur in septimum uel decimum annum, quando subito
   reminisceretur de eis, sicut si obiectum sibi occurreret uel si ea aliquis sibi recordaret,
   quoniam tunc habuerit organa apta ad exercendum opus intellectus; tamen hoc uidemus esse
   falsum; ergo falsum est quod ipse praecognouit. </p>


      <p xml:id="Buzcv2-d1e81-d1e148"> Item, illi qui sunt magnae memoriae deberent comprehendere omnes processus et conclusiones
   si addiscere non esset nisi reminisci; sed consequens est falsum; immo communiter illi qui
   sunt fortioris memoriae sunt difficilioris doctrinae et minoris ingenii. </p>


      <p xml:id="Buzcv2-d1e81-d1e151"> Item, sensus canis aliqua iudicat et addiscit quae tamen non praecognouit, sicut Plato
   concessisset; igitur, pari ratione, si nihil cognouit, nullum esset inconueniens quod
   intellectus noster iudicet uel addiscat de illis quae numquam nouit. </p>


      <p xml:id="Buzcv2-d1e81-d1e154"> Item, in singulis operationibus naturae uidemus esse processum de imperfecto ad perfectum;
   igitur intellectus in prima operatione sua non debet poni perfectus. Si ad hoc diceretur quod
   intellectus non est opus naturae, sed dei, ergo a primo debet esse perfectus, contra
   obiicitur: quia irrationabile uidetur si deus, qui est omnipotens, uelit creare intellectum
   repletum scientiis et uirtutibus, quod ipse non creauit sibi corpus aptum ad opera illarum
   uirtutum exercenda; immo, cum scientiae et uirtutes ordinentur finaliter ad opus, uidetur quod
   frustra fierent ubi non possent opus suum exercere, et deus et natura nihil faciunt frustra
   (primo de Caelo et Mundo*). </p>


      <p xml:id="Buzcv2-d1e81-d1e157"> Istis uisis, tertia opinio fuit <name ref="#Aristotle">Aristotilis</name>, qui ponit intellectum a principio esse nudum
   scientiis et uirtutibus et postea, per doctrinam et assuefactionem, acquirit sibi uirtutes et
   scientias. Et sequitur haec opinio: quia uel oportet eam concedere uel aliqua praecedentium,
   et illae fuerunt improbatae; igitur haec est tenenda. </p>


      <p xml:id="Buzcv2-d1e81-d1e163"> Tunc ad rationes. </p>


      <p xml:id="Buzcv2-d1e81-d1e167"> 1. Ad primam rationem, dico quod deus agit per uoluntatem liberam et ad nullum opus sibi
   extrinsecum obligatur; ideo non oportet quod semper faciat effectum perfectissimum, sed
   solummodo quem et qualem uult. </p>


      <p xml:id="Buzcv2-d1e81-d1e170"> 2. Ad aliam, de seruo fugitiuo, respondet <name ref="#Aristotle">Aristotiles</name>* quod addiscens aliquam conclusionem
   simpliciter non praesciuit eam, tamen praesciuit eam quo ad principia quae determinant ipsum
   ad assentiendum illi conclusioni; aliter numquam magis assentiret ei quam oppositae, sicut
   ratio de seruo fugitiuo arguebat. Si tu replicas <quote xml:id="Buzcv2-d1e81-Qd1e175">quo modo intellectus assentit principiis?
   quia nullo modo ea ante praecognouit</quote>, respondeo quod intellectus per suam naturam est
   inclinatus et determinatus ad assentiendum ueritati in respectu primorum principiorum,
   scilicet praesentato obiecto, ita bene quod ignis est determinatus ad calefaciendum et sicut
   graue determinatum est ad descendendum. </p>


      <p xml:id="Buzcv2-d1e81-d1e179"> 3. Ad aliam, concedo quod antequam ego scirem illam conclusionem quod numerus denariorum
   illorum est par, ego praesciui omnem binarium esse parem; immo, praesciui hanc propositionem
   <mentioned>omnis binarius est numerus par</mentioned>. Sed dico quod iste syllogismus non ualet <mentioned>tu scis quod omnis
   binarius est par, sed duo denarii sunt binarius numerus; ergo tu scis illum numerum esse
   parem</mentioned>, quia non est forma syllogistica. Si tu dicis quod syllogismus non fiebat sic, immo in
   bona forma syllogistica, dico quod forma syllogistica erat bona ut fiebat a principio, sed
   maior erat falsa. Unde haec est falsa <mentioned>omnem binarium scis esse numerum parem*</mentioned>, et haec
   similiter <mentioned>omnem hominem tu scis esse animal rationale*</mentioned>, quia possibile est istam esse ueram
   <mentioned>aliquem hominem tu credis esse asinum</mentioned>, ut si hominem indutum pelle asinina uideris et
   credideris quod hoc esset asinus. Unde ad illam quae est in sensu composito, scilicet <mentioned>tu scis
   omnem hominem esse animal</mentioned>*, non sequitur illa in sensu diuiso, scilicet <mentioned>omnem hominem tu
   scis esse animal</mentioned>. </p>


      <p xml:id="Buzcv2-d1e81-d1e204"> Ad illud aliter potest responderi quod haec est uera <mentioned>omnem binarium tu scis esse parem</mentioned>.
   Quia hoc tu scis per scientiam huius conclusionis <mentioned>omnis binarius est par</mentioned>, quoniam per
   scientiam illius conclusionis tu habes scientiam de omni binario, non aliam nisi quod est par;
   et quando dicitur in minore <mentioned>numerus denariorum est binarius</mentioned>, concedo; ideo concedo quod
   numerum denariorum meorum tu scis esse parem, non tamen per scientiam huius conclusionis
   <mentioned>numerus denariorum meorum est numerus par</mentioned>, sed per scientiam huius conclusionis uniuersalis
   <mentioned>omnis binarius est par</mentioned>. Unde nullum est inconueniens habere de eadem re scientiam secundum
   unam conclusionem et ignorantiam secundum aliam conclusionem. Et hoc est quod <name ref="#Aristotle">Aristotiles</name>
   uidebatur dicere quod <quote xml:id="Buzcv2-d1e81-Qd1e225">non cognouit simpliciter</quote>*, id est in propria forma, et tamen sciuit
   illud in suo uniuersali. </p>


      <p xml:id="Buzcv2-d1e81-d1e229"> 4. Ad aliam rationem, dicendum est quod indiuisibile non transmutatur nec mouetur
   transmutatione corruptiua, quae exigit abiectionem praedicati et receptionem contrarii; ideo
   sic intellectus non transmutatur. Et de hoc est alibi uidendum. </p>


      <p xml:id="Buzcv2-d1e81-d1e232"> 5. Ad ultimam, negatur opinio Commentatoris, quia nec est idem intellectus in omnibus
   hominibus, nec est a parte ante perpetuum. </p>
    </div>
   </body>
  </text>
</TEI>
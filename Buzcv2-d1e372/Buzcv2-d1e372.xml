<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 28a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 28a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e372">
      <head xml:id="Buzcv2-d1e372-Hd1e101"> Quaestio 28a </head>

      <head xml:id="Buzcv2-d1e372-Hd1e104" type="question-title"> UTRUM DEFICIENTE NOBIS ALIQUO SENSU NECESSE SIT NOBIS DEFICERE
   ALIQUAM SCIENTIAM QUAM IMPOSSIBILE EST NOBIS ACCIPERE </head>


      <p xml:id="Buzcv2-d1e372-d1e107"> Consequenter quaeritur, uicesimo octauo, utrum deficiente nobis aliquo sensu necesse sit
   nobis deficere aliquam scientiam quam impossibile est nobis accipere. </p>


      <p xml:id="Buzcv2-d1e372-d1e110"> 1. Arguitur primo quod non: quia si aliquis modo amitteret sensum uisus, non obstante hoc
   remaneret sibi species uisibilium in phantasia et in memoria, per quas intellectus posset
   moueri ad intellectionem uisibilium; ideo per istas posset addiscere scientiam de uisibilibus
   uisu sibi deficiente. </p>


      <p xml:id="Buzcv2-d1e372-d1e113"> 2. Et etiam ex hoc apparet quia in tenebris, <supplied>in quibus</supplied> non utimur uisu,
   possemus aliquem docere unam conclusionem de uisibilibus per loquelam et auditum; et sic
   deficiente sensu non oportet scientiam deficere ab illo sensibili. </p>


      <p xml:id="Buzcv2-d1e372-d1e120"> 3. Item, licet aliquis numquam habuit sensus uisus nec auditus, tamen posset deus in
   intellectu eius formare species uisibilium et audibilium per quas iste posset de uisibilibus
   et audibilibus acquirere scientiam; ergo possibile est deficiente nobis aliquo sensu non
   deficere scientiam. </p>


      <p xml:id="Buzcv2-d1e372-d1e123"> 4. Item, experimur quod per auditum docemur multa de his quae numquam sunt a nobis sensata,
   ut de deo et prima materia, et de intelligentiis; ergo si deficeret nobis gustus et olfactus,
   adhuc per auditum et loquelam possemus doceri per sonos de odoribus et de saporibus, quamuis
   haec numquam fuerunt sensata. Et ego uidi hic longo tempore unum scholarem qui a natiuitate
   fuerit caecus, tamen ipse fuit satis bonus clericus et syllogizabat de lineis et coloribus. </p>


      <p xml:id="Buzcv2-d1e372-d1e126"> 5. Ultimo arguitur: minus distant primae qualitates tangibiles ab odoribus et saporibus,
   quae causantur ab eis, quam ista sensibilia a substantiis separatis, et tamen per notitiam
   illorum sensibilium possumus nobis acquirere scientiam substantiarum separatarum, quamuis
   numquam fuerunt a nobis sensatae; ergo, similiter, quamuis odores et sapores numquam essent a
   nobis sensati, scilicet deficiente nobis gustu et olfactu, tamen adhuc per notitiam primarum
   qualitatum tangibilium a nobis sensatarum possemus acquirere nobis scientiam de saporibus et
   odoribus. </p>


      <p xml:id="Buzcv2-d1e372-d1e129"> 6. Et confirmatur haec ratio: quia nos innati sumus, per potentiam discretiuam intellectus,
   per causam cognoscere effectum et per effectum cognoscere causam, licet causa et effectus sint
   diuersae naturae, et secundum speciem, et forte secundum genus; quod apparet: quia per motus
   et transmutationes ad ista sensibilia nos deducimur in scientiam de prima materia, et de deo,
   et <supplied>de</supplied> intelligentiis; sed constat quod quattuor primae qualitates
   tangibiles sunt causae primae odorum et saporum, ut patet in de Sensu et Sensato*; ergo per
   notitiam qualitatum tangibilium possemus discurrere in scientiam odorum et saporum, quamuis
   illi non essent a nobis sensati. </p>


      <p xml:id="Buzcv2-d1e372-d1e135"> Oppositum determinat <name ref="#Aristotle">Aristotiles</name>, primo huius*. </p>


      <p xml:id="Buzcv2-d1e372-d1e141"> Et probatur: quia deficiente nobis uisu, non possunt nobis fieri phantasmata colorum, cum
   quemcumque intelligentem necesse est phantasmata speculari, ut habetur tertio de Anima*. </p>


      <p xml:id="Buzcv2-d1e372-d1e145"> Tota difficultas huius quaestionis est quare per notitiam qualitatum tangibilium non
   possumus uenire in notitiam saporum uel odorum, cum sint causae eorum, sicut in multis aliis
   ex notitiis causarum deuenimus in notitiam causatorum, et e conuerso. Et ut de hoc uideamus
   aliquid, pono aliquas conclusiones. </p>


      <p xml:id="Buzcv2-d1e372-d1e148"> Prima conclusio est quod si perdas aliquem sensum, ut olfactum uel uisum, quem ante
   habuisti, adhuc poteris omnem scientiam de coloribus et odoribus addiscere, si eam ante non
   habueras, propter species colorum et odorum in phantasia reseruatas, sicut prima ratio
   arguebat. Et ideo <name ref="#Aristotle">Aristotiles</name> non intendebat de illis quibus deficit aliquis sensus a
   natiuitate. </p>


      <p xml:id="Buzcv2-d1e372-d1e154"> Secunda conclusio est quod etiam, per causam supernaturalem et miraculosam, posset nobis
   fieri scientia de coloribus et sonis, licet a natiuitate essemus surdi uel caeci, sicut
   secunda ratio arguebat. </p>


      <p xml:id="Buzcv2-d1e372-d1e157"> Tertia conclusio est quod licet aliquis a natiuitate esset surdus et caecus, uel etiam
   careret sensu olfactus, tamen posset sibi naturaliter acquirere scientiam de coloribus et
   sonibus et de odoribus modo quodam confuso. Quia tali priuatione uel carentia illius sensus
   non obstante, ipse per alios sensus posset sibi acquirere quosdam conceptus communes; uerbi
   gratia, illos a quibus sumuntur isti termini <mentioned>ens</mentioned>, <mentioned>unum</mentioned>, <mentioned>idem</mentioned>, <mentioned>diuersum</mentioned>, <mentioned>causa</mentioned>,
   <mentioned>causatum</mentioned>, similiter <mentioned>qualitas</mentioned>, <mentioned>quantitas</mentioned>, <mentioned>transmutatio</mentioned>, <mentioned>motus</mentioned>, <mentioned>alteratio</mentioned>,
   <mentioned>corruptibile</mentioned>, <mentioned>generabile</mentioned>, et sic de plurimis aliis. Ergo posset sibi acquirere scientiam
   conclusionum ex illis terminis formatarum. Tamen in confuso et modo communi hanc scientiam
   talium conclusionum haberet, <supplied>scilicet</supplied> scientiam de omnibus rebus, de
   omnibus generabilibus <supplied>et</supplied> corruptibilibus, de omnibus qualitatibus, de
   omnibus alterationibus, quia pro omnibus istis <supplied>illi</supplied> termini supponunt;
   ideo in confuso haberet scientiam de odoribus et sonis. </p>


      <p xml:id="Buzcv2-d1e372-d1e210"> Immo, ulterius credo quod licet alicui deficiat sensus olfactus, tamen posset bene acquirere
   scientiam propriam et specialem de odoribus per quandam certitudinem.
    <supplied>Quia</supplied> posset sibi ostendi quo modo multa animalia mouentur determinate
   ad cibum suum quamuis ipsum non uideant, nec audiant, nec etiam tangant aut gustent; hoc ille
   bene experi<supplied>re</supplied>tur. <supplied>Et</supplied> quia hoc non potest esse sine
   aliqua notitia ipsius cibi, ideo posset ille concludere quod illud animal de illo cibo habet
   aliquam notitiam: non per intellectum, quia non intelligit; ergo per sensum; non per uisum nec
   auditum, tactum uel gustum; ergo ille posset concludere quod est dare alium sensum ab istis
   et, per consequens, alia sensibilia uel alias qualitates sensibiles, et hoc est habere
   scientiam propriam de odoribus, cum non sint qualitates sensibiles alio sensu a praedictis
   quattuor nisi odores. </p>


      <p xml:id="Buzcv2-d1e372-d1e222"> Et ego opinor quod per istum modum, per sensibilia, nos habemus notitiam insensibilium, ut
   primae materiae et substantiarum separatarum. +Quia cum designat nobis uirtus quam praedicta
   possint mouere et in illas imprimere suas proprias similitudines, et hoc uidetur impossibile
   etiam quod habeamus de illis conceptus proprios quidditatiuos sicut habemus de his quae
   possunt in nobis suas proprias similitudines imprimere, ideo ad notitiam talium, quamuis
   propriam, nos non deuenimus nisi per quendam modum circumlocutionis.+ Unde, primo Physicorum*,
   dictum est quod materia non cognoscitur nisi secundum analogiam. </p>


      <p xml:id="Buzcv2-d1e372-d1e226"> Et ita etiam uidetur quod naturaliter in hac uita non habemus aliam notitiam de deo. Verbi
   gratia, aliqua praedicata perfectiora, scilicet nullam diminutionem uel nullum defectum
   connotantia, attribuimus deo, ut quod ipse est uidens <supplied>et</supplied> intelligens, et
   quod est actus perfectissimus; deinde, etiam aliqua praedicata, diminutionem connotantia, a
   deo remouemus, ut dicendo quod ipse est immobilis, intransmutabilis, ingenerabilis,
   incorruptibilis et, per consequens, aeternus, <supplied>et quod</supplied> ipse est omnino
   independens, et sic est ex se necesse esse. Et haec praedicata simul non conueniunt nisi deo;
   ideo per congregationem huius modi praedicatorum nos habemus specialem et propriam notitiam de
   deo, tamen, sicut uidetis, solum circumlocutoriam. Unde nobis deficit notitia quidditatiua
   dei, uel de deo, quam ipse dabit in patria, ubi non per discursum, sed
    <supplied>per</supplied> simplicem suam essentiam obiectam intellectui causabit in
   intellectu suam propriam notitiam. </p>


      <p xml:id="Buzcv2-d1e372-d1e238"> Ultima conclusio est quod deficiente nobis a natiuitate aliquo sensu, impossibile est nobis
   naturaliter acquirere scientiam de sensibibilibus propriis illius sensus secundum conceptus
   quidditatiuos illorum sensibilium. Quia sicut apparuit, licet intellectus ex aliquibus notis
   possit discurrere ad notitiam aliorum, tamen hoc non est ad notitiam propriam quidditatiuam,
   sed uel ad notitiam communem et confusam, licet quidditatiuam, uel ad notitiam propriam per
   circumlocutionem, Et sic intendebat <name ref="#Aristotle">Aristotiles</name>. Et forte quilibet debet hoc ex se uidere quod
   si numquam uidisset ranam uel muscam, non posset bene capere conceptum specificum ranae uel
   muscae, licet cognosceret causas eius, scilicet corpora caelestia, elementa et qualitates
   elementorum. </p>



      <p xml:id="Buzcv2-d1e372-d1e244"> Et secundum hoc uidemus quod omnes rationes procedebant uiis suis. </p>


    </div>
   </body>
  </text>
</TEI>
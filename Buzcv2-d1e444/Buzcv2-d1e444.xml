<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 2a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 2a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
     <div xml:id="Buzcv2-d1e444">
       <head xml:id="Buzcv2-d1e444-Hd1e101"> Quaestio 2a </head>
       <head xml:id="Buzcv2-d1e444-Hd1e104" type="question-title"> UTRUM QUAESTIONES SINT QUATTUOR ET NON PLURES NEC PAUCIORES </head>
       
       
       <p xml:id="Buzcv2-d1e444-d1e107"> Consequenter quaeritur, secundo, utrum quaestiones sint quattuor et non plures nec
         pauciores. </p>
       
       
       <p xml:id="Buzcv2-d1e444-d1e110"> 1. Arguitur quod non sint quattuor: nam quia est et quid est sunt praecognitiones; igitur
         non quaestiones. Consequentia tenet: quia quaestio est dubitabilis propositio et praecognitio
         est cognitio euidens; ideo apparet quod praecognitio non est quaestio. </p>
       
       
       <p xml:id="Buzcv2-d1e444-d1e113"> 2. Item, illud solum quaeritur quod cum inuentum fuerit cessat quaestio: sed hoc est unum
         tantum, scilicet medium; ergo non sunt quattuor <supplied>quaestiones</supplied>, sed unum
         tantum quaeritur; et propter hoc dicit <name ref="#Aristotle">Aristotiles</name>* quod omnis quaestio est quaestio medii; et
         sic est una quaestio tantum. </p>
       
       
       <p xml:id="Buzcv2-d1e444-d1e123"> 3. Item, non est uere scitum nisi unum tantum, scilicet quaestio, cum quaestiones sint
         aequales his quae uere scimus; ergo est una tantum quaestio. </p>
       
       
       <p xml:id="Buzcv2-d1e444-d1e126"> 4. Item, quia est non est quaestio, immo magis assertio; unde nullus dicitur quaerere si
         dicat quia homo est; ergo non remanebunt nisi tres quaestiones. </p>
       
       
       <p xml:id="Buzcv2-d1e444-d1e129"> 5. Deinde arguitur quod sint plures quaestiones quam quattuor: quia quaelibet scientia habet
         quaestiones, siue interrogationes, proprias, ut habetur primo huius*; tamen sunt plures
         scientiae quam quattuor; ideo quaestiones sunt plures quam quattuor. </p>
       
       
       <p xml:id="Buzcv2-d1e444-d1e132"> 6. Et confirmatur: quia quaestio definitur quod est dubitabilis propositio; sed multo plures
         sunt propositiones dubitabiles quam quattuor; ergo ... et caetera. </p>
       
       
       <p xml:id="Buzcv2-d1e444-d1e135"> 7. Item, problemata sunt quaestiones; tamen problemata, primo Topicorum* et secundo*,
         distinguuntur plura quam quattuor: quia distinguuntur primo secundum diuersitatem scientiarum,
         et iterum secundum diuersitatem praedicamentorum, et iterum etiam penes qualitatem et
         quantitatem propositionis, et ex tot diuisionibus oportet resultare plura membra quam
         quattuor. </p>
       
       
       <p xml:id="Buzcv2-d1e444-d1e138"> 8. Item, sicut quaerimus quid est aut si est, ita saepe quaerimus <quote xml:id="Buzcv2-d1e444-Qd1e140">quale?</quote>, aut <quote xml:id="Buzcv2-d1e444-Qd1e143">quantum?</quote>,
         aut <quote xml:id="Buzcv2-d1e444-Qd1e146">ubi est?</quote>, et sic de aliis multis modis; ideo plures erunt quaestiones quam quattuor. </p>
       
       
       <p xml:id="Buzcv2-d1e444-d1e151"> Oppositum est <name ref="#Aristotle">Aristotilis</name>. </p>
       
       
       <p xml:id="Buzcv2-d1e444-d1e157"> Dicendum est breuiter quod loquendo de uirtute sermonis multo sunt plures quaestiones quam
         quattuor, immo in unaquaque scientia sunt multo plures quam quattuor. Tamen cum hoc stat quod
         quaestiones sunt quattuor, et non plures nec pauciores. Immo etiam duae sunt quaestiones, et
         non plures nec pauciores. Quia facias unam quaestionem, quae sit A, et aliam, quae uocetur B,
         tunc manifestum est quod A et B sunt duae quaestiones, et non plures nec pauciores. Tamen
         licet haec sit uera <mentioned>duae sunt quaestiones quae nec sunt plures nec sunt pauciores</mentioned>, haec est
         falsa <mentioned>nullae sunt plures quaestiones quam duae</mentioned>. Et haec omnia sunt per se manifesta, sed non
         intenduntur ad Aristotile. </p>
       
       
       <p xml:id="Buzcv2-d1e444-d1e166"> Ideo, illis relictis, debemus scire quod quaestiones uno modo possunt distingui secundum
         quaesitiua appropriata diuersis praedicamentis, ut <mentioned>quia est?</mentioned> quaerit de substantia, <mentioned>quale?</mentioned>
         de qualitate, <mentioned>quantum?</mentioned> de quantitate, et <mentioned>quo modo illud se habet ad illud</mentioned> de relatione, et
         <mentioned>ubi est?</mentioned> de loco, et <mentioned>quando?</mentioned> de tempore. Et ita aliis praedicamentis possunt imponi
         diuersa quaesitiua propria, cum ipsa praedicamenta distinguuntur penes diuersos modos
         praedicandi. Et secundum istum modum distinguendi quaestiones, manifestum est quod modi, seu
         genera, quaestionum sunt plura quam quattuor. </p>
       
       
       <p xml:id="Buzcv2-d1e444-d1e188"> Aliter distinguit <name ref="#Aristotle">Aristotiles</name>, secundo Topicorum*, quaestiones, seu problemata, per
         uniuersale, particulare, affirmatiuum et negatiuum, non curans de indefinito, quia aequiualet
         particulari, et etiam non curans de singulari, quia sub scientia non cadit; et sic sunt plura
         genera problematum, seu quaestionum. Unde sic etiam, in primo huius*, concludit <name ref="#Aristotle">Aristotiles</name>
         quod omnia genera quaestionum, seu problematum, concluduntur per primam figuram, scilicet
         uniuersale affirmatiuum per Barbara, <supplied>supplied&gt;uniuersale negatiuum per Celarent,
           particulare affirmatiuum per Darii et particulare negatiuum per Ferio</supplied>. </p>
       
       
       <p xml:id="Buzcv2-d1e444-d1e200"> Adhuc alio modo distinguuntur primo Topicorum*, penes distinctionem praedicatorum, ita quod
         est problema, seu quaestio, de accidente, de proprio, de genere et de definitione. Et sic ista
         sunt quattuor genera quaestionum ad quae omnes quaestiones reducuntur. </p>
       
       
       <p xml:id="Buzcv2-d1e444-d1e203"> Verum est etiam quod possunt distingui penes hoc uerbum <mentioned>est</mentioned>, copulam et formale in
         propositione, quod aliquando est expressum et aliquando est implicatum. Et potest fieri talis
         distinctio quod uel hoc uerbum <mentioned>est</mentioned> ponitur secundo adiacens uel tertio adiacens. Si ponitur
         secundo adiacens, sic quaerimus de aliquo si est, siue utrum ipsum est, et de hoc, scito quia
         ipsum est, quaerimus ultra quid ipsum est; et sic sunt duae quaestiones de <mentioned>est</mentioned> secundo
         adiacente. Aliquando autem quaerimus de <mentioned>est</mentioned> tertio adiacente, ut utrum homo sit album, uel
         utrum homo sit risibilis, uel utrum homo currat. Et hoc cognito, scilicet quia homo currit,
         adhuc ignotam causam quaerimus, propter quid homo currit aut propter quid luna eclipsatur. Et
         sic iterum sunt duae quaestiones de <mentioned>est</mentioned> tertio adiacente. Et ideo secundum istum modum
         distinctionis resultant quattuor genera quaestionum. Et non est dubium quin quodlibet istorum
         generum posset iterum distingui, eo quod copula potest esse de praesenti, praeterito uel
         futuro, uel potest esse modalis aut de inesse. Et iterum quilibet istorum membrorum
         distinguitur ultra per uniuersale et particulare, affirmatiuum et negatiuum, et sic
         resultarent multa genera et multi modi quaestionum. </p>
       
       
       <p xml:id="Buzcv2-d1e444-d1e222"> Ideo nullum est inconueniens quod secundum aliquam distinctionem ponamus solum duo genera
         quaestionem, unum de <mentioned>est</mentioned> secundo adiacente, aliud de <mentioned>est</mentioned> tertio adiacente, et secundum
         ulteriores distinctiones ponamus quattuor genera, seu quattuor modos, quaestionum,
         distinguendo <mentioned>est</mentioned> secundo adiacens in si est et quid est, et distinguendo <mentioned>est</mentioned> tertio
         adiacens in quia est et propter quid est. Et secundum istum modum distinctionis enumerat
         <name ref="#Aristotle">Aristotiles</name> hic quaestiones. Et nullum est inconueniens quod adhuc cuilibet istorum membrorum
         fiant ulteriores distinctiones, et sic possunt resultare aut duodecim genera, seu modi, aut
         quattuor, aut centum. </p>
       
       
       <p xml:id="Buzcv2-d1e444-d1e240"> Per hoc ad rationes. </p>
       
       
       <p xml:id="Buzcv2-d1e444-d1e243"> 1. Ad primam, dico quod non repugnat scire de aliquibus si est et quid est et de aliis
         dubitare. Ideo quamuis de aliquibus quid est et quia est sint praecognitiones, tamen etiam de
         aliis quid est et quia est sunt quaestiones. </p>
       
       
       <p xml:id="Buzcv2-d1e444-d1e246"> 2. Ad aliam, dico quod non solum quaeritur medium , sed etiam finis per quem itur ad medium.
         Et istae quaestiones distinguuntur hoc modo, quantum ad ea quae quaeruntur, ut fines; quaero
         enim inuenire utrum homo est, et tunc quaero quid est, utrum est risibilis uel aliquid aliud. </p>
       
       
       <p xml:id="Buzcv2-d1e444-d1e249"> 3. Ad aliam, <supplied>quod</supplied> nullum est uere scitum nisi quaestio, dico quod licet
         uere scitum non sit nisi quaestio, tamen multa sunt diuersa genera quaestionum, aut decem aut
         centum. </p>
       
       
       <p xml:id="Buzcv2-d1e444-d1e255"> 4. Ad aliam, dico quod licet ista oratio <mentioned>quia homo est</mentioned> non proponatur nisi per modum
         conclusionis, tamen <name ref="#Aristotle">Aristotiles</name> uocauit eam <mentioned>quaestionem</mentioned> quia quaeritur ueritas eius per
         demonstrationem. Unde certum est quod per idem syncategorematicum quaesitiuum fiunt duae
         quaestiones, una de <mentioned>est</mentioned> secundo adiacente, alia de <mentioned>est</mentioned> tertio adiacente. Possumus enim
         quaerere si homo est et si homo est risibilis, <supplied>an homo est et an homo est
           risibilis</supplied>, et utrum homo est et utrum homo est risibilis; et est idem sensus in
         istis tribus modis quaerendi, quia in illis accipiuntur <mentioned>si</mentioned> et <mentioned>an</mentioned> pro <mentioned>utrum</mentioned>. Sed
         <name ref="#Aristotle">Aristotiles</name> ad distinguendum ponit ad placitum istam dictionem <mentioned>quia</mentioned>, licet non sit proprius
         sermo. </p>
       
       
       <p xml:id="Buzcv2-d1e444-d1e293"> 5. Ad aliam, concedo quod multae sunt quaestiones, ita quod nobis innumerabiles. </p>
       
       
       <p xml:id="Buzcv2-d1e444-d1e296"> 6-8. Et breuiter ad omnes responsum est, nisi ad ultimam. Quia aliquis posset dubitare ad
         quam quaestionem de praedictis reducuntur <mentioned>quale?</mentioned>, <mentioned>quantum?</mentioned> <supplied>et</supplied> <mentioned>ubi?</mentioned>.
         Et potest responderi quod in illis quaestionibus quaeritur de subiecto substantiali dispositio
         accidentalis quae se habet ad modum praedicati tertio adiacentis. Unde in responsione apparet
         quod omne praedicatum est tertio adiacens additum, ut quia homo est albus, aut tricubitus, et
         sic de aliis; et ideo reducuntur ad quaestionem quia est. </p>
     </div>
   </body>
  </text>
</TEI>
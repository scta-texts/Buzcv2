<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 18a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 18a  </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e260">
      <head xml:id="Buzcv2-d1e260-Hd1e101"> Quaestio 18a </head>

      <head xml:id="Buzcv2-d1e260-Hd1e104" type="question-title"> UTRUM GENUS PRAEDICETUR PER SE DE DIFFERENTIA </head>








      <p xml:id="Buzcv2-d1e260-d1e107"> Consequenter quaeritur, decimo octauo, utrum genus praedicetur per se de differentia. </p>


      <p xml:id="Buzcv2-d1e260-d1e110"> 1. Arguitur quod non: quia, tertio Metaphysicae*, negat <name ref="#Aristotle">Aristotiles</name> praedicationem generis
   de differentia; et non negat eam quia sit falsa, quoniam omnes concedunt istam <mentioned>rationale est
   animal</mentioned>; igitur solum uidetur negare eam quia non est per se uera. </p>


      <p xml:id="Buzcv2-d1e260-d1e119"> Et eodem modo arguitur per <name ref="#Aristotle">Aristotilem</name>, sexto Topicorum*, qui etiam ipsam negat propter duas
   rationes. Prima est quia si genus praedicaretur de differentia sequeretur, ut ipse dicit, quod
   unum animal esset duo animalia. Secunda ratio eius est quia genus non praedicatur, ut dicit,
   nisi de speciebus uel indiuiduis, et differentia non est aliquod illorum. </p>


      <p xml:id="Buzcv2-d1e260-d1e126"> 2. Item, duarum partium unius totius una non praedicatur de alia (uerbi gratia, non est
   uerum dicere quod paries est fundamentum uel quod corpus est animal); modo genus et
   differentia sunt partes eiusdem totius, scilicet speciei, ut dicit Porphyrius*; ergo ... et
   caetera. </p>


      <p xml:id="Buzcv2-d1e260-d1e129"> 3. Item, uel praedicatur per se in secundo modo uel per se in primo modo, quia de istis
   modis dicit <name ref="#Aristotle">Aristotiles</name>* quod quaecumque aliter dicuntur accidentia dicuntur; sed genus neutro
   modo praedicatur de differentia. Probatio: quia non primo modo, quia tunc oporteret poni in
   definitione differentiae, quod est falsum, quia differentia non habet definitionem, quia
   solius speciei est definitio; et si differentia diffiniretur per genus, oporteret cum genere
   addere aliam differentiam in illa definitione, et sic in infinitum procederetur in
   differentiis, eo quod de ea alia differentia quaereretur, sicut de priori; nec potest dici
   quod praedicetur in secundo modo, quia tunc differentia poneretur in definitione generis; modo
   hoc est impossibile, quia differentia est inferior ad ipsum genus, et impossibile est quod
   superius diffiniatur per inferius, quia definitio non posset esse conuertibilis cum definito;
   ergo in nullo modo praedicatur per se de differentia. </p>


      <p xml:id="Buzcv2-d1e260-d1e135"> 4. Item, sicut se habet materia ad formam, ita genus ad differentiam, ut dicit Porphyrius*;
   modo materia nec praedicatur per se nec uere de forma; ergo nec genus de differentia. </p>


      <p xml:id="Buzcv2-d1e260-d1e138"> In oppositum arguit <name ref="#Aristotle">Aristotiles</name>*: quia genus uere praedicatur de differentia, ut dicendo
   <mentioned>rationale est animal</mentioned>; aut ergo praedicatur per se, aut per accidens, sufficienti diuisione;
   sed non per accidens: quia possibile est quod genus sit in praedicamento substantiae, et tale
   nulli accidit; sic enim et ad istum sensum dicit <name ref="#Aristotle">Aristotiles</name>, primo Physicorum*, <quote xml:id="Buzcv2-d1e260-Qd1e149">quod uere
   est nulli accidit</quote>. </p>


      <p xml:id="Buzcv2-d1e260-d1e153"> Item, primo huius*, dicit <name ref="#Aristotle">Aristotiles</name> quod accidens accidit non inesse: nam omnis propositio
   per accidens est contingens et, per consequens, omnis propositio necessaria est per se; modo
   ita bene propositio est necessaria in qua genus praedicatur de differentia sicut illa in qua
   differentia praedicatur de genere uel de specie. </p>


      <p xml:id="Buzcv2-d1e260-d1e159"> Item, sicut ex ueris non sequitur nisi uerum et ex necessariis non sequitur nisi
   necessarium, ita ex per se nihil uidetur sequi nisi per se; sed propositio in qua genus
   praedicatur de differentia sequitur ex propositionibus per se, arguendo sic <mentioned>omnis homo est
   animal; omnis homo est rationalis; ergo rationale est animal</mentioned>; igitur haec erit per se. </p>




      <p xml:id="Buzcv2-d1e260-d1e166"> De ista quaestione sunt multae opiniones, tam propter auctoritates <name ref="#Aristotle">Aristotilis</name> praedictas
   quam quia non bene attendebant unde propositio dicitur <mentioned>per se</mentioned>. Sed faciliter ego pono
   conclusiones sicut positae fuerunt in alia quaestione. Primo enim dico quod secundum
   suppositionem accidentalem non omnis praedicatio generis de sua differentia uel de sua specie
   est praedicatio per se: quia possibile est multas tales propositiones esse falsas. Verbi
   gratia, possibile est quod aliquando nullum est tonitruum, uel nulla rosa, et tunc ista est
   falsa <mentioned>rosa est flos</mentioned>, uel <mentioned>tonitruum est sonus</mentioned>, et non minus esset falsa praedicatio de
   differentia, quia species et sua propria differentia conuertuntur. Ideo possibile est, si
   species pro nullo supponit, quod etiam nec differentia, et sic erit falsa praedicatio generis
   de differentia. Igitur talis propositio esset mere contingens, et non necessaria. Ideo non
   esset per se. </p>


      <p xml:id="Buzcv2-d1e260-d1e181"> Secunda conclusio potest poni quod omnis praedicatio generis de sua specie uel sua
   differentia est praedicatio per se ex hypothesi, id est ex aliqua suppositione, scilicet
   supposita constantia subiecti, hoc est quod aliquid sit pro quo subiectum supponit. Ratio est
   quia ex tali suppositione, siue condicione, redditur propositio necessaria. Necesse enim est
   si tonitruum est, uel quandocumque est, quod sit sonus factus in nubibus, et si rosa est, uel
   quandocumque est, quod sit flos. </p>


      <p xml:id="Buzcv2-d1e260-d1e184"> Tertia conclusio est quod etiam omnis praedicatio generis de specie uel differentia secundum
   suppositionem naturalem est praedicatio per se, quia est necessaria. Haec enim est necessaria
   <mentioned>omne tonitruum est sonus</mentioned>, sub illo sensu <mentioned>omne tonitruum quandocumque est, fuit uel erit
   est, fuit uel erit sonus</mentioned>, et iste est sensus suppositionis naturalis. </p>


      <p xml:id="Buzcv2-d1e260-d1e193"> Sed tunc quaeritur in quo modo dicendi per se genus praedicatur de differentia. Respondeo
   quod praedicatur in primo modo, si ponamus solum duos modos, sicut ponit <name ref="#Aristotle">Aristotiles</name>. Sed
   dicemus quod in illo primo modo sunt multi gradus. Primus gradus est quod propositio sit
   quidditatiua et directa. Et iste modus est triplex, scilicet quod definitio praedicetur de
   definito, et quod genus de specie, et differentia quidditatiua de specie. Et primum modum
   expressit dicens <quote xml:id="Buzcv2-d1e260-Qd1e198">primum modum est si definitio uel pars definitionis praedicetur de
   definito*</quote>. Secundus gradus est propositionum quidditatiuarum indirectarum, ut si species
   praedicetur de genere uel differentia, uel de sua definitione. Rationabile enim est quod
   indirectum reducatur ad suum directum. Tertius gradus est quod propositio non dicatur <mentioned>per se</mentioned>
   ex eo quod unus terminus pertineat ad definitionem alterius, sed ex eo quod ambo pertinent ad
   definitionem quidditatiuam tertii, et sic genus praedicatur de differentia, et e conuerso.
   Quartus gradus ponitur si idem praedicatur de se. Immo illa praedicatio uidetur maxime per se.
   Sed de isto modo non curauit <name ref="#Aristotle">Aristotiles</name>, quia talis praedicatio parum uel nihil ualet ad
   demonstrandum. Tamen illam materiam <name ref="#Aristotle">Aristotiles</name> expressit sexto Metaphysicae. * Deinde in
   ultimo gradu, secundum <name ref="#Grosseteste">Lincolniensem</name>, ***** ad istum gradum reducuntur propositiones in quibus
   terminus supponens pro causa in obliquo praedicatur de termino supponente pro causato, et
   istae definitiones causales praedicantur per se de definito. </p>




      <p xml:id="Buzcv2-d1e260-d1e215"> Ad rationes. </p>


      <p xml:id="Buzcv2-d1e260-d1e218"> 1. Ad primam, ad auctoritatem <name ref="#Aristotle">Aristotilis</name> tertio Metaphysicae* et sexto Topicorum*, dicendum
   est quod <name ref="#Aristotle">Aristotiles</name> solum intendebat ibi quod genus non praedicatur per se de differentia per
   inclusionem unius termini in ratione alterius. Immo sic genus praedicatur per se de speciebus
   et de indiuiduis. Et ad istum sensum procedit illa auctoritas allegata quod unum animal esset
   duo animalia, hoc est dictum quod si iste terminus <mentioned>animal</mentioned> includeretur in ratione
   differentiae aut in definitione <mentioned>hominis</mentioned>, acciperetur bis <mentioned>animal</mentioned>, et esset definitio
   nugatoria. Verbi gratia, cum dicimus, diffiniendo <mentioned>hominem</mentioned>, quod homo est animal rationale,
   in ista definitione ego expresse capio semel <mentioned>animal</mentioned>, et postea secundo acciperem <mentioned>animal</mentioned>
   implicite in hoc termino <mentioned>rationale</mentioned>. Ideo, breuiter, est intentio <name ref="#Aristotle">Aristotilis</name> quod ratio
   generis et differentiae sunt rationes simplices et neutra implicat alteram. Tamen non negat
   <name ref="#Aristotle">Aristotiles</name> quin sit praedicatio per se secundum inclusionem amborum terminorum in ratione
   tertii. </p>


      <p xml:id="Buzcv2-d1e260-d1e256"> 2. Ad aliam, dico quod duae partes eiusdem totius praedicantur uere et bene de se inuicem et
   de illo toto, sicut pars definitionis de definitione. Et hoc est possibile ubi illae partes
   sunt termini significatiue sumpti. Si tamen partes et totum non sint tales termini, immo sunt
   aliae res, sicut partes domus, tunc dico quod non praedicantur nec subiiciuntur nec de se
   inuicem nec de aliis. </p>


      <p xml:id="Buzcv2-d1e260-d1e259"> 3. Ad aliam, dictum est quod praedicatio est in primo modo. </p>


      <p xml:id="Buzcv2-d1e260-d1e262"> 4. Ad ultimam, conceditur quod bene est aliqualis similitudo generis ad differentiam sicut
   materiae ad formam, sed haec est dissimilitudo ad propositum, quia materia et forma non sunt
   termini significatiue sumpti; ideo non praedicantur nec subiiciuntur in propositionibus. </p>












    </div>
   </body>
  </text>
</TEI>
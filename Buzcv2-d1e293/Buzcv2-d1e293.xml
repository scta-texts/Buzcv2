<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 21a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 21a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e293">

      <head xml:id="Buzcv2-d1e293-Hd1e101"> Quaestio 21a </head>

      <head xml:id="Buzcv2-d1e293-Hd1e104" type="question-title"> UTRUM OMNIS PROPOSITIO UNIVERSALIS SIVE SECUNDUM QUOD IPSUM SIT
   IMMEDIATA ET E CONVERSO </head>


      <p xml:id="Buzcv2-d1e293-d1e107"> Consequenter quaeritur, uicesimo primo, utrum omnis propositio uniuersalis, siue secundum
   quod ipsum, sit immediata et e conuerso, id est utrum omnis propositio immediata sit secundum
   quod ipsum. </p>


      <p xml:id="Buzcv2-d1e293-d1e110"> 1. Arguitur quod sic: quia omne uniuersale, siue secundum quod ipsum, est primum; sed idem
   est primum et immediatum, ut dicit <name ref="#Aristotle">Aristotiles</name>, secundo capitulo*; ergo omne secundum quod
   ipsum, siue uniuersale, est immediatum. Probatur antecedens per <name ref="#Aristotle">Aristotilem</name>, primo huius*,
   dicentem <quote xml:id="Buzcv2-d1e293-Qd1e118">uniuersale tunc est cum in quolibet et primo demonstratum est</quote>; et sic patet quod
   omne uniuersale est primum. </p>


      <p xml:id="Buzcv2-d1e293-d1e122"> 2. Item, omne quod est propter alterum est mediatum, quia potest demonstrari propter quid
   ipsum est, et omne demonstrabile est mediatum, cum demonstratio sit per medium; et similiter
   omne quod non est propter alterum est immediatum, quia tale non potest demonstrari propter
   quid ipsum est, ex quo non est propter alterum; sic ergo patet quod idem est esse propter
   alterum mediatio; modo secundum quod ipsum dicitur ex eo quia est propter se ipsum, et non
   propter alterum; ergo omne secundum quod ipsum est immediatum. </p>


      <p xml:id="Buzcv2-d1e293-d1e126"> 3. Item, uel <mentioned>secundum quod</mentioned> reduplicat immediationem, et habetur intentum, uel praecisionem
   praedicati ad subiectum, scilicet conuertibilitatem, et hoc probo esse impossibile: quia
   expresse dicit <name ref="#Grosseteste">Lincolniensis</name>, in isto capitulo*, <quote xml:id="Buzcv2-d1e293-Qd1e134">quoniam autem ex necessitate genus
   praedicatur de sua specie secundum quod ipsum ...</quote> et caetera, et tamen non est ibi praecisio
   seu conuertibilitas praedicati ad subiectum; ergo ... et caetera. </p>


      <p xml:id="Buzcv2-d1e293-d1e138"> Oppositum arguitur: quia omnis propositio est uniuersalis in qua subiicitur terminus
   communis signo uniuersali determinatus, ut habetur in Summulis*; tamen non omne quod inest
   alicui secundum quod ipsum est sibi proprium; sed omnis propositio talis est immediata; ergo
   non omnis propositio uniuersalis est immediata. </p>


      <p xml:id="Buzcv2-d1e293-d1e141"> Item, omne quod inest alicui secundum quod ipsum est sibi proprium; sed non omne mediatum
   est proprium; ergo non omne immediatum est secundum quod ipsum. Maior probatur: quia
   <name ref="#Aristotle">Aristotiles</name> concludit, primo huius*, demonstrationem esse ex propriis per hoc quod ipsa est ex
   praemissis secundum quod ipsum; modo non ualeret consequentia talis, immo esset fallacia
   consequentis, nisi omne secundum quod ipsum esset proprium. Sed minor probatur: quia postea
   dicebat <name ref="#Aristotle">Aristotiles</name> quod non omne quod demonstratur ex immediatis scitur propter quid,
   scilicet quia possibile est quod non sit demonstratum ex propriis; ergo intentio sua est quod
   non omne immediatum est proprium. </p>


      <p xml:id="Buzcv2-d1e293-d1e150"> Item, <name ref="#Aristotle">Aristotiles</name> concedit istam uniuersalem, siue secundum quod ipsum, <mentioned>omnis triangulus
   habet tres <supplied>angulos</supplied> aequales duobus rectis</mentioned>. Tamen non est immediata, quia
   potest uere demonstrari per medium, et de facto demonstratur in geometria; ergo non omne
    <supplied>secundum</supplied> quod ipsum est immediatum. </p>


      <p xml:id="Buzcv2-d1e293-d1e165"> Notandum est quod hoc nomen <mentioned>uniuersale</mentioned> non accipitur hic sicut in libro Peri Hermeneias
   uel sicut in libro Priorum. Quia ad uniuersale prout capitur in dictis libris sufficit quod
   subiectum propositionis sit distributum, quod non sufficit ad uniuersale prout hic accipitur,
   immo requiritur quod praedicatum sit uerificatum de subiecto pro omnibus suis suppositis et
   pro omni tempore. Unde <mentioned>uniuersale</mentioned>, prout hic accipitur, praesupponit quod propositio sit de
   omni et per se uera, et adhuc addit ultra, scilicet quod ipsa sit secundum quod ipsum. Ideo
   bene dixit <name ref="#Aristotle">Aristotiles</name>* quod idem intelligitur in hoc libro per <mentioned>propositionem uniuersalem</mentioned> et
   per <mentioned>propositionem secundum quod ipsum</mentioned>. </p>


      <p xml:id="Buzcv2-d1e293-d1e183"> Sed nunc uidendum est quid debemus intelligere per <mentioned>secundum quod ipsum</mentioned>. Et ad hoc ego
   respondeo quod in proposito ista dictio* <mentioned>secundum quod</mentioned> non solum reduplicat uniuersalitatem
   suppositorum: quia tunc ad secundum quod ipsum sufficeret quod propositio esset de omni, quod
   est contra <name ref="#Aristotle">Aristotilem</name> et <name ref="#Grosseteste">Lincolniensem</name>; et sequeretur etiam quod ista esset secundum quod
   ipsum <mentioned>omne isosceles habet tres angulos aequales duobus rectis</mentioned>; tamen hoc negat
   <name ref="#Aristotle">Aristotiles</name>*. </p>


      <p xml:id="Buzcv2-d1e293-d1e206"> Secundo ego dico quod ista dictio <mentioned>secundum quod</mentioned> non reduplicat praecisionem praedicati ad
   subiectum, dicendo immediationem per carentiam medii demonstratiui. Probatio: quia conclusio
   potissime demonstrabilis est secundum quod ipsum, ut quod omnis triangulus habet tres angulos
   aequales duobus rectis, ut expresse uult <name ref="#Aristotle">Aristotiles</name>*; tamen nulla conclusio proprie
   demonstrabilis est immediata. </p>


      <p xml:id="Buzcv2-d1e293-d1e215"> Et ex hoc manifeste sequitur haec conclusio quod non omne secundum quod ipsum est immediatum
   per carentiam medii demonstratiui. Et ex hoc iterum sequitur illa conclusio quod non omne
   secundum quod ipsum est primum, prout <mentioned>primum</mentioned> capiebatur in secundo capitulo, scilicet pro
   principio demonstrationis quod non habet aliquid prius se per quod posset demonstrari; nam, ut
   ibidem dicebatur, idem est <mentioned>primum</mentioned> illo modo sumptum et <mentioned>immediatum</mentioned>. Patet ergo quod nec
   reduplicatur primoritas nec immediatio. </p>


      <p xml:id="Buzcv2-d1e293-d1e227"> Ex istis ego concludo quod per istam dictionem <mentioned>secundum quod ipsum</mentioned>, secundum quod capitur
   in proposito, reduplicatur praecisio uel primoritas seu conuertibilitas praedicati ad
   subiectum. Quia uel reduplicatur solum uniuersalitas suppositorum uel temporum, uel
   reduplicatur <supplied>etiam</supplied> primoritas uel praecisio, siue conuertibilitas; non
   enim apparet quid aliud possit in proposito reduplicari. Et sicut iam dictum est, non
   reduplicatur immediatio nec primoritas, nec solum uniuersalitas suppositorum et temporum. Ergo
   reduplicatur praecisio praedicati ad subiectum, seu conuertibilitas. </p>


      <p xml:id="Buzcv2-d1e293-d1e236"> Istam conclusionem uidetur innuere <name ref="#Grosseteste">Lincolniensis</name>* dicens quod uniuersale est quando
   subiectum est praecisa causa praedicati uel e conuerso, ita quod neutri aliquid superadditur
   quod non sit respectu alterius causa uel causatum. Et capit large <mentioned>causam</mentioned> uel <mentioned>causatum</mentioned>
   prout subiectum dicimus causam passionis et genus uel differentiam causam speciei. Modo si non
   sit conuertibilitas, non erit talis praecisio. Ergo ad secundum quod ipsum exigitur
   conuertibilitas uel praecisio. </p>


      <p xml:id="Buzcv2-d1e293-d1e248"> Item, nisi ad secundum quod ipsum, ut hic accipitur, exigeretur conuertibilitas et
   praecisio, sequeretur quod illa <mentioned>homo est animal</mentioned> esset secundum quod ipsum supposito quod
   <mentioned>homo</mentioned> sit sumptus pro omni animali. Quia non apparet in dicta propositione aliquid impediens
   secundum quod ipsum nisi conuertibilitas impediat quod illa sit secundum quod ipsum, scilicet
   <mentioned>homo est animal</mentioned>, per regulam <name>Aristotilis</name>* quod enumerando ordinate subiecta et
   praedicata in ordine praedicamentali, quo illorum primo remoto remouetur praedicatum,
    <supplied>illi primo</supplied> inerat praedicatum et non alteri. Modo enumeremus omnia
   inferiora et superiora ad <mentioned>hominem</mentioned>: constat quod <mentioned>homine</mentioned> remoto non remouetur <mentioned>animal</mentioned>; ergo
   non primo inerat ei, scilicet <mentioned>homini</mentioned>. </p>


      <p xml:id="Buzcv2-d1e293-d1e279"> Tamen notetis quod ista conclusio ultima est contra <name>Lincolniensem</name>* et est cum
    <name>Boethio</name>*. Unde <name>Lincolniensis</name> etiam in hoc uidetur esse contrarium
   <name ref="#Boethius">Boethio</name>. Sed fortius est quod <name ref="#Aristotle">Aristotiles</name> uidetur eaedem conclusioni contrarius, cum dicit
   quod tunc est uniuersale cum sit de omni et primo*. Et sic uidetur esse intentio <name ref="#Aristotle">Aristotilis</name>
   quod illa reduplicatio reduplicat primoritatem, et tunc uidetur quod illa <mentioned>homo est animal</mentioned>
   sit secundum quod ipsum, quia est de omni et primo, cum nullum sit medium inter genus et suam
   speciem proximam. </p>


      <p xml:id="Buzcv2-d1e293-d1e305"> Ad hoc respondeo quod <name ref="#Aristotle">Aristotiles</name> consueuit illam dictionem <mentioned>primo</mentioned> accipere dupliciter. Uno
   modo pro carentiam prioris per quod posset demonstrari, et sic est idem <mentioned>primum</mentioned> et
   <mentioned>immediatum</mentioned>; sed non sic accipitur ibi <mentioned>primum</mentioned> quando dicimus quod ad uniuersale requiritur
   quod sit de omni et primo. Alio modo <mentioned>primum</mentioned> accipitur prout est secundum totum, non solum
   secundum partem; unde sic in quinto* et sexto* Physicorum accipitur <mentioned>primum</mentioned>, et sic non
   ualebant obiectiones. </p>


      <p xml:id="Buzcv2-d1e293-d1e330"> Respondeo ergo directe ad quaestionem. Dico quod non omne secundum quod ipsum est
   immediatum, siue etiam primum per carentiam prioris medii per quod possit demonstrari, quia
   tunc sequeretur, sicut dixi, quod conclusio demonstrabilis non esset secundum quod ipsum.
   Similiter dicendum est, e conuerso, quod non omne immediatum est secundum quod ipsum. Quia
   immediata est praedicatio generis de sua specie proxima, ut <mentioned>homo est animal</mentioned>; tamen non est
   secundum quod ipsum. Similiter, haec est immediata et indemonstrabilis <mentioned>omnis homo est albus
   uel non albus</mentioned>, tamen non est secundum quod ipsum; illud enim praedicatum disiunctum non est
   <mentioned>homini</mentioned> praecisum nec proprium. </p>


      <p xml:id="Buzcv2-d1e293-d1e342"> Istis uisis respondetur ad rationes. </p>


      <p xml:id="Buzcv2-d1e293-d1e345"> 1. Ad primam, concedo quod uniuersale est primum prout <mentioned>primum</mentioned> significat praecisionem
   praedicati ad subiectum; sed sic non conuertuntur ad inuicem <mentioned>primum</mentioned> et <mentioned>immediatum</mentioned>. </p>


      <p xml:id="Buzcv2-d1e293-d1e357"> 2. Ad aliam, dico quod in proposito non est idem secundum quod ipsum et non propter alterum,
   sed est idem secundum quod ipsum et praecisum. </p>


      <p xml:id="Buzcv2-d1e293-d1e360"> 3. Ad aliam, conceditur, contra <name>Lincolniensem</name>, quia alii*, etiam sollemnes,
   dicunt contrarium. </p>


    </div>
   </body>
  </text>
</TEI>
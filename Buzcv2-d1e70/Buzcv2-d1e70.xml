<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 2</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 2</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e70">
      <head xml:id="Buzcv2-d1e70-Hd1e101">Quaestio 2</head>
      <head xml:id="Buzcv2-d1e70-Hd1e104" type="question-title">UTRUM POSSIBILE SIT NOS ALIQUID SCIRE</head>


      <p xml:id="Buzcv2-d1e70-d1e107"> Consequenter quaeritur, secundo, utrum possibile sit nos aliquid scire. </p>


      <p xml:id="Buzcv2-d1e70-d1e110"> 1. Arguitur primo quod non: quia scientia est notitia certa et euidens, et talis est nobis
   impossibilis; igitur ... et caetera. Maior patet: quia per hoc differt scientia ab opinione,
   scilicet quia scientia requirit certitudinem, quam opinio non requirit. Minor probatur
   multipliciter. Primo ex parte sensus: quia illud idem quod nos iudicamus insipidum, id est
   mali saporis, asinus iudicat sapidum, sicut cardones; et non potest dici quod iudicium nostrum
   sit melius aut certius quam iudicium asini, quia iudicium asini est per naturam et natura non
   errat in suis operationibus; et sic patet quod iudicium nostrum ad sensum non est certum. Idem
   patet de uiris et mulieribus, de pueris et senibus: nam quae apparent sapida mulieribus uel
   pueris apparent insipida uiris uel senibus, et e conuerso, +magis sapida et plus salsa uel
   modicia+; et non apparet qui istorum uerius iudicant, et uidetur quod totum sit nobis
   incertum. Similiter, canes melius odorant quam homines, tamen iudicant quosdam odores suaues
   et dulces et eos persequuntur tamquam bonos, ut odores cadauerum, quos tamen reputat homo
   abominabiles. Ideo apparet quod de his non habemus iudicium certum. </p>


      <p xml:id="Buzcv2-d1e70-d1e113"> 2. Item, quod sanus iudicat dulce illud saepe aeger iudicat amarum. Si tu diceres quod
   iudicium sani est bonum et sano est credendum, hoc non potest dici: quia si sanus melius
   iudicat quam aeger, hoc non est nisi propter meliorem dispositionem organi; ergo nullus
   simpliciter recte et perfecte iudicabit nisi habuerit organum perfecte dispositum; modo forte
   nullus habet; ideo nullus perfecte iudicabit. Et iterum probo quod iudicium aegri est bonum:
   quia nullum agens agit in aliquod passum specie sibi contrariam; ideo numquam dulce agit
   speciem amaritudinis per quam agens aeger iudicabit amarum, sed oportet illam speciem ab amaro
   prouenire; ideo aeger bene iudicat iudicando amaritudinem. </p>


      <p xml:id="Buzcv2-d1e70-d1e117"> 3. Item, exsistens in naui mota in fluuio, uidens arborem in litore, iudicat arborem moueri,
   et stans iuxta arborem iudicat quiescere; et sic nescitur quis recte iudicat. Sane probatur
   tibi quod exsistens in naui mota recte iudicat: quia exsistens in naui percipit motum ad uisum
   (aliter non iudicaret arborem moueri) et non percipit motum nisi in arbore, quia forte non
   uidit se ipsum nec nauem, immo solum arborem uel litora; ideo in arbore uidetur esse motus
   quem percipit. </p>


      <p xml:id="Buzcv2-d1e70-d1e120"> 4. Item, per aliud medium apparet nobis alius color et alia magnitudo. Unde sol in mane,
   quando oritur, apparet rubeus et magnus, et cum eleuatus est apparet minor et albus. Et si tu
   dicis quod hoc est propter indispositionem medii, tunc ex hoc concluditur quod numquam erit
   perfecte uerum et rectum iudicium nisi medium sit perfecte purum, quod non inuenitur apud nos.
   Etiam color non uidetur sine lumine, et tamen in intensiori uel minori lumine apparet alius et
   alius color. Ideo numquam habemus certum iudicium de colore. </p>


      <p xml:id="Buzcv2-d1e70-d1e123"> 5. Item, sensus possunt deludi, ut communiter dicitur; ergo eorum iudicium non est certum
   nec firmum. </p>


      <p xml:id="Buzcv2-d1e70-d1e126"> 6. Item, illam speciem quam tu habes in sensu de his quae tibi modo apparent, deus omnino
   potest eam conseruare in sensu tuo perfecte rebus non praesentibus, et tunc omnino et penitus
   tibi apparebit ut nunc apparet; et ita credens te iudicare sicut apparet nunc, non recte
   iudicares, quia falsum. </p>


      <p xml:id="Buzcv2-d1e70-d1e129"> 7. Immo, sicut aliqui arguunt, quia deus potest hoc facere si uelit, et tu non potes scire
   cum certitudine utrum deus hoc uult, ergo tu non potes esse certus utrum ita est, nec, per
   consequens, utrum uides aliquam rem extra. </p>


      <p xml:id="Buzcv2-d1e70-d1e132"> 8. Deinde, arguitur ex parte intellectus: quia notitia intellectiua dependet ex sensitiua;
   igitur, cum sensitiua non sit certa, ut dictum est, sequitur quod non intellectiua. Igitur, in
   octauo Physicorum*, <name ref="#Aristotle">Aristotiles</name> reprehendit illos qui dicunt quod sensum nolunt sequi, sed
   rationem; quia sensus, ut dicit <name ref="#Aristotle">Aristotiles</name>, est dignior, id est certior, ratione. </p>


      <p xml:id="Buzcv2-d1e70-d1e142"> 9. Item, possibile est quod species sensibilium alienantur antequam perueniant ad ipsum
   intellectum; et sic non erit certum iudicium ipsius intellectus. </p>


      <p xml:id="Buzcv2-d1e70-d1e145"> 10. Item, ex hoc sequitur quod conclusiones non erunt certae si principia non fuerint certa;
   sed principia non sunt certa. Probatio: quia sunt acquisita per experientiam, ut dicitur
   secundo huius, et experimentum saepe est fallax: immo nullum experimentum concludit gratia
   formae propositionem uniuersalem, cum per nullum experimentum fiat inductio in omnibus
   singularibus; igitur principia non uidentur certa. </p>


      <p xml:id="Buzcv2-d1e70-d1e148"> 11. Item, causa non potest uere sciri per effectum: quia scientiae debent esse per causam,
   ut patet per definitionem ipsius scire. Nec effectus potest certe sciri per causam, cum causae
   sint nobis minus notae, et minus notum non notificat magis notum. Nec ualet si dicatur quod
   causae sunt notiores secundum naturam: quia nec est ad propositum nec ad nos de notitia
   naturae: nos enim scimus qui addiscimus aliquid; ideo patet quod ex nobis notioribus
   addiscimus. </p>


      <p xml:id="Buzcv2-d1e70-d1e151"> 12. Item, uidetur quod unum non potest sciri per alterum cum certitudine: quia non uidetur
   certitudo perfecta donec sit reductio facta in primum principium; sed ubi probaretur unum per
   aliud non posset fieri reductio in primum principium, quod quidem principium fundatur in
   contradictione, quia duo disparata non contradicunt, ut hoc esse et illud non esse; ideo sic
   non habetur certitudo*. </p>


      <p xml:id="Buzcv2-d1e70-d1e154"> 13. Item, de rebus extra sensus non habetur certitudo, cum tales res sint extra sensibiles,
   quia singulares sunt et continue mutantur; nec de rebus extra animam, quia illae sunt minus
   notae quam res extra. </p>


      <p xml:id="Buzcv2-d1e70-d1e157"> 14. Ultimo arguitur: quia si aliquid sciretur, hoc esset per causam, ut patet per
   definitionem ipsius scire; tunc quaero utrum illa causa sit nota uel ignota; si non sit nota
   nec scita, non faciet scire; et si sit scita, hoc etiam esset per causam, ut prius, et ita
   procederetur in infinitum, quod est inconueniens. </p>


      <p xml:id="Buzcv2-d1e70-d1e161"> In oppositum est <name ref="#Aristotle">Aristotiles</name>, in isto libro, diffiniens scire, et dicens quod demonstratio
   est syllogismus faciens scire*. </p>


      <p xml:id="Buzcv2-d1e70-d1e167"> Ista quaestio continet multas difficultates propter quas antiqui negauerunt scire esse
   possibile, quae in arguendo ponuntur. Ad quaestionem tamen respondeo quod scire est nobis
   possibile: quia aliqua sunt principia nobis per se nota et nulli dubia; immo circa ea nullus
   potest errare, ut patet quarto Metaphysicae*; deinde ex illis principiis possunt educi
   quaestiones per syllogismos formaliter euidentes, et etiam illae conclusiones sciuntur. </p>


      <p xml:id="Buzcv2-d1e70-d1e170"> Unde debetis notare quod cum ponantur tres operationes intellectus, in earum qualibet sunt
   aliqua per se manifesta ex natura et inclinatione ipsius intellectus ad ueritatem. Unde sicut
   ignis est naturaliter inclinatus ad calefaciendum et graue ad descendendum, ita intellectus
   est naturaliter inclinatus ad intelligendum obiecta sibi sufficienter praesentata, et etiam
   naturaliter inclinatus ad comprehensionem ueritatis primorum principiorum complexorum; ideo
   non oportet quod per aliud primum iudicium declaretur. Ita etiam, in alia operatione
   intellectus, est discursus per se euidens, sicut sunt syllogismi primae figurae uel
   expositorii. Ideo quando per primis sic per se notis fit syllogismus formaliter euidens et per
   se notum, oportet cum certitudine assentire conclusioni, et sic eam esse scitam. </p>


      <p xml:id="Buzcv2-d1e70-d1e173"> Item, Commentator, secundo Metaphysicae*, adducit aliam rationem ad probandum quod scire sit
   nobis possibile. Quia illud est nobis possibile ad quod nos habemus naturale desiderium, cum
   natura nihil faciat frustra (primo de Caelo et Mundo*); sed omnes homines natura scire
   desiderant, ut determinatur in prooemio Metaphysicae*; ergo scire est nobis possibile. </p>


      <p xml:id="Buzcv2-d1e70-d1e176"> Propter solutiones rationum et maiorem euidentiam positionis, est notandum quod ad
   scientiam* requiritur certitudo et euidentia; et adhuc duo requiruntur, scilicet certitudo
   ueritatis et certitudo assensus. Dico primo <quote xml:id="Buzcv2-d1e70-Qd1e178">certitudo ueritatis</quote>, quia si firmissime et sine
   aliqua formidine assentiremus propositioni falsae, sicut faciunt haeretici, qui aliquando
   magis uolunt mori quam negare illud cui ipsi assenserunt, tamen non est scientia propter talem
   assensum, quia deficit ueritas et certitudo et firmitas ueritatis. </p>


      <p xml:id="Buzcv2-d1e70-d1e182"> Dico secundo quod requiritur certitudo, seu firmitas, assensus, quia de propositione
   firmissimae et certissimae ueritatis possumus dubitare, et sic non firmiter ei assentire, et
   tunc sic de ea non habemus scientiam. </p>


      <p xml:id="Buzcv2-d1e70-d1e186"> Tertio dico quod cum huius modi duplici firmitate, seu certitudine, requiritur euidentia, ad
   differentiam fidei uel opinionis. Nam fides est firmissimae et certissimae ueritatis, et debet
   esse cum assensu firmissimo, sed non dicitur scientia, quia ille assensus non est per
   euidentiam. Similiter etiam de aliquo uerissimo et firmissimo in sua ueritate assentimus
   aliquando per rationem solum probabilem, licet forte credamus eam esse demonstratiuam. Et
   possibile est quod propter illam rationem credamus cum omni assensu firmissimo; unde, septimo
   Ethicorum*, dicit <name ref="#Aristotle">Aristotiles</name> quod multi aeque firmiter credunt his quae opinantur sicut his
   quae sciunt, et tamen ille habitus non est scientia, quia non est per rationem simpliciter
   euidentem, quamuis illi reputarent illam euidentem. </p>


      <p xml:id="Buzcv2-d1e70-d1e192"> Unde iuxta hoc notandum est quod differentia est inter fidem, scientiam et opinionem.
   Scientia enim, cum firmitate ueritatis et assensus requirit euidentiam, quam non habet fides
   uel opinio. Sed fides differt ab opinione quia fides requirit firmitatem ueritatis et
   assensus, quorum neutrum requirit opinio. Tamen opinio cum illis duabus stare potest, ut
   dictum fuit; et differt a fide quia opinio est per humanam rationem ex sensibus deductam,
   fides autem ex uoluntate, propter auctoritatem sacrae scripturae solum. </p>


      <p xml:id="Buzcv2-d1e70-d1e195"> Sed de euidentia* debetis notare quod <mentioned>euidentia</mentioned> multipliciter accipitur. Uno modo
   propriissime, et tunc euidentia propositionis dicitur secundum quam intellectus per suam
   naturam cogitur propositioni assentire et non potest ei dissentire; et isto modo diceret
   <name ref="#Aristotle">Aristotiles</name> quod primum principium est nobis euidens. </p>


      <p xml:id="Buzcv2-d1e70-d1e204"> Secundo modo <mentioned>euidentia</mentioned> dicitur quia cuilibet apparet et per nullam rationem humanam +nisi
   subiectiuam+ posset oppositum apparere; et isto modo sunt euidentia principia naturalia et
   conclusiones naturales. Et notandum est quod haec euidentia non dicitur proprie <mentioned>euidentia</mentioned>:
   quia circa tales propositiones euidentes intellectus posset decipi per causam supernaturalem;
   quia deus posset facere ignem sine caliditate, et posset facere in sensu meo et conseruare
   speciem sensitiuam sine obiecto, et ita per istam euidentiam tu iudicares ac si obiectum esset
   praesens, et iudicares falsum. Tamen illa euidentia naturalis bene dicitur naturalis, quia
   secundum illam non potest homo decipi stante communi cursu naturae, licet deciperetur per
   causam supernaturalem; et haec euidentia sufficit ad naturalem scientiam. </p>


      <p xml:id="Buzcv2-d1e70-d1e213"> Istis uisis, facile est soluere rationes. </p>


      <p xml:id="Buzcv2-d1e70-d1e216"> 1. Et primo, ad illas de sapido et insipido, dicitur quod asinus et homo recte iudicant. Nam
   cardones sunt sapidi asino et insipidi hominibus, quoniam diuersis complexionibus et naturis
   sunt diuersi cibi conuenientes et diuersi odores. Modo aliquid dicitur <mentioned>sapidum</mentioned> quia sapit et
   <mentioned>insipidum</mentioned> quia non sapit, uel disconuenienter sapit; similiter odor dicitur <mentioned>suauis</mentioned> uel
   <mentioned>fetidus</mentioned> quia conueniens uel disconueniens. Ideo homo per rationem iudicat odores sibi
   inconuenientes esse conuenientes cani uel iudicat sibi fetidum non esse fetidum cani, et
   saporem sibi sapidum iudicat asino insipidum, uel e conuerso. Ideo uterque recte iudicat. </p>


      <p xml:id="Buzcv2-d1e70-d1e232"> 2.Ad rationem de aegro qui iudicat amarum illud quod tu iudicas esse dulce, dico quod aeger
   decipitur propter indispositionem organi. Et quando arguitur <quote xml:id="Buzcv2-d1e70-Qd1e234">ergo numquam erit perfectum
   iudicium si organum non sit perfecte dispositum</quote>, dico quod hoc posset concedi quantum ad
   gradum saporis uel odoris, tamen non requiritur optima dispositio ad perfecte iudicandum quod
   hoc est dulce uel amarum. Sed quando ulterius dicitur quod dulcedo ... et caetera, dico quod
   dulcedo in nullo passo causaret speciem amaritudinis; ideo species amaritudinis in aegro non
   efficitur a cibo dato, sed ab humoribus infectis circumsolutis linguae, quia masticando cibum
   commouentur et immutant organum; ideo aeger uere et recte potest iudicare quod ipse sentit
   amarum, sed decipitur iudicando quod illud amarum sit cibi. </p>


      <p xml:id="Buzcv2-d1e70-d1e238"> 3. Ad aliam, de motu arboris, dico quod ille in naui si non uideat se aut nauem non uidet
   arborem motum, sed uidet arborem quiescentem. Tamen, quia per motum hominis in naui species
   arboris mutat situm in oculo, ideo uirtus imaginatiua iudicat motum fieri, et quia non
   percipit motum oculi, iudicat quod arbor moueatur, et decipitur. </p>


      <p xml:id="Buzcv2-d1e70-d1e241"> 4. Ad aliam, quae arguebat de colore, conceditur quod impossibile est uel difficillimum
   iudicare gradum luminis uel coloris; sed cum hoc stat quod uere et recte iudicemus hoc esse
   album aut rubeum. </p>


      <p xml:id="Buzcv2-d1e70-d1e244"> 5. Ad aliam, de illusione sensuum, potest dici quod in medio bene disposito et oculo
   exsistente sano sunt multa de quibus sensus numquam decipitur per illusionem sensuum
   uidentium, nisi forte illusio esset supernaturalis. Et si aliquando sensus illuduntur, cum hoc
   in multis potest corrigere intellectus per rationem errorem sensus. </p>


      <p xml:id="Buzcv2-d1e70-d1e247"> 6. Ad aliam, arguentem de potentia dei, dico quod ita non intelligitur quin de principiis et
   conclusionibus talibus habeamus euidentiam naturalem, licet de multis eorum non habeamus
   euidentiam propriissime dictam. </p>


      <p xml:id="Buzcv2-d1e70-d1e250"> 7. Ad aliam rationem, arguentem de intellectu quia intellectus dependet ex sensu, concedo
   quod intellectus accipit firmum iudicium et euidens euidentia naturali et iudicio sensus. Sed
   ultra intellectus de multis uirtute propria, quae excedit uirtutem sensus, habet firmum
   iudicium, licet illud non sit sensus iudicium, uerbi gratia de uniuersalibus principiis. Immo
   saepe per rationem intellectus euidenter corrigit errorem sensus, ut patet de magnitudine. </p>


      <p xml:id="Buzcv2-d1e70-d1e254"> 8. Ad aliam, de alienatione specierum, quod numquam perueniant ad intellectum, dicendum est
   quod aliqua sunt principia quae numquam essent dubia uel incerta propter quamcumque
   alienatione: uerbi gratia, primum principium. Nam quocumque casu posito, uerum est quod
   quodlibet est uel non est*, et quod totum est maius sua parte, et sic de multis aliis. </p>


      <p xml:id="Buzcv2-d1e70-d1e257"> 9. Ad aliam, dicentem quod experientia saepe fallit, dicitur primo quod multa sunt principia
   euidentia non credita per experientiam, sed per manifestam terminorum inclusionem ad inuicem,
   uel exclusionem, scito quid nominis. Sic enim est euidens quod homo est animal et asinus est
   animal. Deinde principia sumpta per experientiam adhuc habent naturalem euidentiam. Quia licet
   experientia pauca et parum examinata saepe fallat, tamen experientia multa et bene in diuersis
   casibus examinata numquam fallit. Et quando ultra opinatur quod experientia numquam gratia
   formae concludit uniuersale principium, quia numquam fit in omnibus singularibus, respondet
   Commentator, secundo Physicorum*, quod licet inductio, siue experientia inductiua, non
   concludat gratia formae, tamen intellectus, ex eius naturali inclinatione ad ueritatem,
   percipiens multotiens ita fieri quod non potest nec potuit recipere instantiam, nec uidere
   esse rationem quare in aliis debeat esse aliter, ipse concedit uniuersale principium tamquam
   notum et euidens euidentia naturali et possibili circa talia. </p>


      <p xml:id="Buzcv2-d1e70-d1e260"> 10. Ad aliam, dico quod causa potest certe sciri propter quid ipsa est. Et quando dicitur
   <quote xml:id="Buzcv2-d1e70-Qd1e262">causa est nobis minus nota</quote>, dico quod licet causa sit nobis minus nota quam effectus quantum
   ad quia est, tamen causa est prius nota, non solum naturae, sed nobis, quam propter quid
   effectus est. Prius enim est notum tibi quod luna est inter terram et solem quam sit notum
   tibi propter quid sol eclipsatur, licet prius bene scieris quod sol eclipsatur. </p>


      <p xml:id="Buzcv2-d1e70-d1e266"> 11. Ad aliam, dico quod unum per aliud potest sciri. Nec oportet omnia principia resoluere
   in primum principium complexum, immo sunt multa alia principia et habentia euidentiam
   naturalem. </p>


      <p xml:id="Buzcv2-d1e70-d1e269"> 12. Ad aliam, dico quod licet res sensibiles transmutentur, tamen aliquid est euidens de
   eis, ut saltem quod transmutantur, et quod hoc est album, et quod hoc est homo, licet propter
   transmutationem sit dubium utrum iste sit totaliter idem homo sicut erat de mane. </p>


      <p xml:id="Buzcv2-d1e70-d1e272"> 13. Ad ultimam, dicitur quod illud quod scitur demonstratiue scitur per causam; et ita causa
   est scita non demonstratiue, sed per ipsam; modo illud scire quod diffiniebatur erat scire per
   demonstrationem et per doctrinam, quo modo non contingit scire principia. </p>
    </div>
   </body>
  </text>
</TEI>
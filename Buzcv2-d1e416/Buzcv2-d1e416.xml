<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 32a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 32a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e416">
      <head xml:id="Buzcv2-d1e416-Hd1e101"> Quaestio 32a </head>

      <head xml:id="Buzcv2-d1e416-Hd1e104" type="question-title"> UTRUM SCIENTIA DIFFERAT AB OPINIONE ET SCIBILE AB OPINABILI </head>


      <p xml:id="Buzcv2-d1e416-d1e107"> Consequenter quaeritur, tricesimo secundo, utrum scientia differat ab opinione et scibile ab
   opinabili. </p>


      <p xml:id="Buzcv2-d1e416-d1e110"> 1. Et arguitur quod scibile non differt ab opinabili: quia de eadem conclusione Socrates
   habet syllogismum dialecticum et Plato syllogismum demonstratiuum, et dialecticus solum
   generat opinionem et demonstratiuus scientiam; ergo eadem conclusio est a Socrate opinata et a
   Platone scita; igitur idem scitur et opinatur et, per consequens, idem est scibile et
   opinabile. </p>


      <p xml:id="Buzcv2-d1e416-d1e113"> 2. Sed adhuc per istam rationem argueretur quod idem ab eodem est simul scitum et opinatum:
   quia idem homo de eadem conclusione potest scire syllogismum demonstratiuum et dialecticum;
   ideo simul habebit de illa scientiam et opinionem. </p>


      <p xml:id="Buzcv2-d1e416-d1e117"> 3. Item, quod idem est scibile et opinabile arguo sic. Possibile est quod de eadem
   conclusione Socrates habeat assensum non firmum sed cum formidine ad oppositum (et talis
   assensus est opinio, et non scientia) et Plato de eadem conclusione habeat assensum
   demonstratiuum et firmum (et illud est scientia); ergo ... et caetera. </p>


      <p xml:id="Buzcv2-d1e416-d1e120"> Sed ista ratio non argueret quod idem esset ab eodem scitum et opinatum, immo potius
   argueret oppositum: quia impossibile est eundem hominem eidem conclusioni assentire firmiter
   et cum formidine ad oppositum: sed scientia est assensus firmus et opinio est assensus cum
   formidine ad oppositum:ergo impossibile est eundem de eodem habere simul scientiam et
   opinionem, licet diuersi possunt habere. </p>


      <p xml:id="Buzcv2-d1e416-d1e123"> 4. Deinde, arguitur quod idem sit scientia et opinio: quia scibile et opinabile sunt idem,
   ut argutum est; ergo scientia et opinio. Consequentia probatur, per locum a coniugatis: quia
   habitus distinguuntur penes obiecta; ergo cum scibile et opinabile sunt idem, scientia et
   opinio sunt idem. </p>


      <p xml:id="Buzcv2-d1e416-d1e126"> Oppositum est <name ref="#Aristotle">Aristotilis</name>, in fine huius*, et patet per rationem ipsius: quia scientia est
   impossibilium aliter se habere et opinio est contingentium aliter se habere; sed contingens
   non est impossibile aliter se habere; ergo ... et caetera. </p>



      <p xml:id="Buzcv2-d1e416-d1e132"> Notandum est quod scientia et opinio sunt habitus adhaesiui quibus aliquis adhaeret siue
   assentit aliquibus conclusionibus. Et credo quod scientia uel opinio non sit ipsa conclusio,
   sicut aliqui* dicunt; immo scientia uel opinio est adhaesio siue assensus superueniens ipsi
   conclusioni formatae. Possibile enim esset quod aliquis habeat propositionem formatam in
   mente, tamen nec ei assentit nec ei dissentit, et postea per rationem uel per experientiam uel
   per sensum generatur sibi assensus, qui iam est scientia uel opinio. Ideo credendum est quod
   conclusio scibilis uel opinabilis sit subiectum propinquum uel immediatum scientiae uel
   opinionis; ideo proprie loquendo dicitur scita uel opinata. Sed, sicut notat <name ref="#Aristotle">Aristotiles</name>,
   aliud est obiectum remotum scientiae uel opinionis, scilicet res significata per terminos uel
   per aliquem terminum conclusionis scibilis uel opinabilis. Unde non solum de conclusionibus
   dicitur habere scientiam, sed etiam de lignis et lapidibus. </p>


      <p xml:id="Buzcv2-d1e416-d1e138"> Tunc pono conclusiones. Prima est quod, loquendo de scibili uel opinabili remoto, omne
   scibile est opinabile et omne opinabile est scibile. Probatio: omnis res
    <supplied>est</supplied> scibilis et omnis res <supplied>est</supplied> opinabilis; igitur
   ... et caetera. Maior probatur: quia omnis res significata per terminum conclusionis scibilis
   est scibilis; modo omnis res de mundo significatur per multos terminos conclusionum scibilium,
   quoniam multae conclusiones scibiles componuntur ex istis terminis <mentioned>ens</mentioned>, <mentioned>unum</mentioned>, <mentioned>diuersum</mentioned>,
   <mentioned>causa</mentioned>, <mentioned>causatum</mentioned>, et sic de aliis, qui quidem termini significant omnia entia; ideo omnia
   sunt scibilia; modo consimili ratione probatur quod omnia scibilia sunt opinabilia. </p>


      <p xml:id="Buzcv2-d1e416-d1e164"> Deinde instatur iuxta istam opinionem uel conclusionem. Pono quod de eodem aliquis simul
   habeat scientiam et opinionem cum formidine ad oppositum, immo opinionem ueram et falsam. Ideo
   possibile est quod simul tu scis patrem tuum firmiter esse hominem et eundem patrem tu credis
   et opinaris esse asinum, tamen non secundum eandem conclusionem. Nam secundum istam
   propositionem <mentioned>omne animal rationale mortale est homo</mentioned> tu scis patrem tuum esse hominem. Sed
   ponamus quod pater tuus sit remotus a te et indutus pelle asinina. Tunc illud quod uides
   credis esse asinum et illud est pater tuus; igitur ... et caetera. Illa conclusio habebit pro
   opinabili immediato hanc propositionem <mentioned>illud est asinus</mentioned>. </p>


      <p xml:id="Buzcv2-d1e416-d1e173"> Deinde dicendum est de scibili et opinabili immediato. Et primo distinguo inter scientiam et
   opinionem ueram. Scientia est assensus firmus cum firmitate et euidentia et per principia
   firma et euidentia et prima. Dico quod exigitur firmitas ueritatis ad hoc ut conclusio sit
   scibilis; ideo de possibilibus aliter se habere, id est de propositionibus contingenter se
   habentibus, non est scientia. Requiritur etiam firmitas assensus: quia quamuis propositio sit
   firmiter uera et necessaria, si tamen aliquis assentiat ei non firmiter sed cum formidine,
   ille assensus nondum est scientia, sed solum opinio. Deinde etiam requiritur euidentia, ad
   differentiam fidei: quia articulus cui assentitur per fidem est firmissimae ueritatis, et ille
   assensus etiam debet esse firmus sine aliqua formidine, sed tamen non est scientia, quia
   deficit euidentia. Dico etiam <quote xml:id="Buzcv2-d1e416-Qd1e175">per principia</quote> ad differentiam habitus qui uocatur
   <mentioned>intellectus</mentioned>, qui non est scientia, quamuis sit firmus et euidens. Sed dico <quote xml:id="Buzcv2-d1e416-Qd1e181">per principia
   prima et euidentia</quote> quia licet sint conclusiones necessariae, tamen possibile est quod
   praemissae essent solum probabiles, et tunc non facerent scientiam. Hoc dictum sit de
   scientia. </p>


      <p xml:id="Buzcv2-d1e416-d1e185"> Deinde, de opinione, dico quod multipliciter accipitur. Uno modo large, pro omni assensu
   carente euidentia; et sic fides bene diceretur opinio, et eadem ratio faceret uni scientiam et
   alteri opinionem solum, eo quod praemissae essent uni euidenter demonstratae et alteri forte
   non essent demonstratae nec etiam euidentes. Secundo modo opinio dicitur, magis proprie,
   propter carentiam firmitatis et carentiam euidentiae simul. Sed tunc infirmitas potest esse ex
   parte habentis, quia non firmiter assentit, uel potest esse ex parte medii, uel potest esse ex
   parte ipsiusmet conclusionis, quia conclusio non est firmae ueritatis sed contingentis. </p>


      <p xml:id="Buzcv2-d1e416-d1e188"> Tunc breuiter dico quod omnibus modis praeter istum ultimum modum eadem
    <supplied>conclusio</supplied> est opinabilis et scibilis, sicut arguebatur a principio
   quaestionis. Sed isto modo ultimo, prout opinio dicitur ex carentia euidentiae et ex carentia
   firmitatis ex parte ipsius conclusionis scibilis, nullum scibile est opinabile et nullum
   opinabile est scibile, Quia omne scibile est cum firmitate et euidentia et omne opinabile, hoc
   ultimo modo, est non firmum, quia est contingens; igitur et caetera. Et de hoc modo intendebat
   <name ref="#Aristotle">Aristotiles</name>*. </p>


      <p xml:id="Buzcv2-d1e416-d1e197"> Per hoc ad rationes. Et patet faciliter solutio rationum. </p>


      <p xml:id="Buzcv2-d1e416-d1e200"> 1. Concedo enim quod de eodem potest haberi syllogismus dialecticus et demonstratiuus, et
   assensus firmus et non firmus, ita quod firmitas et infirmitas proueniat ex parte mediorum per
   quae fit assensus; sed non est possibile sic quod firmitas et infirmitas proueniat ex parte
   eiusdem conclusionis. </p>


      <p xml:id="Buzcv2-d1e416-d1e204"> 2. Sed dubium est de illo de quo arguebatur, scilicet quia de eadem conclusione tu simul
   habes syllogismum dialecticum et syllogismum demonstratiuum, utrum igitur de ea habeas
   scientiam et opinionem. Et ad hoc dico quod quia hoc nomen <mentioned>opinio</mentioned> connotat ineuidentiam aut
   carentiam firmitatis, ideo non simul habes scientiam et opinionem. Sed bene habes simul istam
   scientiam et istum habitum quem habebas antequam haberes, qui tunc erat opinio. Quoniam si
   assentis conclusioni per syllogismum dialecticum, tu habebis opiniomem, quae est iste
   assensus, et dicitur opinio propter infirmitatem uel ineuidentiam. Deinde si tibi superueniat
   demonstratio, non credo quod ille assensus corrumpatur, immo magis fortificatur et firmatur;
   ideo non corrumpitur opinio. Sed si corrumpitur, non desinit esse opinio quia desinit esse
   ineuidentia aut infirmitas. Et ideo opinio erit scientia, uel saltem cum scientia, sed numquam
   erit scientia opinio. </p>


      <p xml:id="Buzcv2-d1e416-d1e210"> 3. Tunc, ad ultimam rationem, dicentem quod idem est scibile et opinabile, concedo praeter
   ultimum modum qui dictus fuit. </p>


      <p xml:id="Buzcv2-d1e416-d1e213"> 4. <supplied>Sed quando arguitur</supplied> 
       <quote xml:id="Buzcv2-d1e416-Qd1e218">ideo idem est opinio et scientia</quote>, negatur
   consequentia. Nec est ibi locus a coniugatis, quia ille non tenet nisi in praedicatis
   quidditatiuis; unde non sequitur <mentioned>album est dulce; ergo albedo est dulcedo</mentioned>, <mentioned>homo est albus;
   igitur humanitas est albedo</mentioned>. Et quando dicitur quod <supplied>habitus</supplied>
   distinguuntur per obiecta, dico <supplied>quod ita est de illis</supplied> sicut de potentiis.
   Nam potentiae sic distinguuntur per obiecta quod si haec est circa aliquod obiectum circa quod
   alia potest non esse, sequitur quod sunt potentiae distinctae, ut intellectus et sensus. Sed
   si sint circa idem obiectum, non propter hoc sequitur quod sint eaedem potentiae, quia
   intellectus, phantasia et sensus communis et uisus exterior sunt bene circa
    <supplied>idem</supplied> obiectum, scilicet circa colorem; tamen non dicuntur eaedem
   potentiae. Igitur ita dicam de habitibus quod non sequitur quod sint idem si sint circa idem
   obiectum, ut continentia et temperantia sunt circa idem obiectum, ut patet secundo Ethicorum*,
   et tamen non sunt idem. </p>
    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 8a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 8a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e511">
      <head xml:id="Buzcv2-d1e511-Hd1e101"> Quaestio 8a </head>

      <head xml:id="Buzcv2-d1e511-Hd1e104" type="question-title"> UTRUM DIFFINITIO POSSIT DEMONSTRARI DE SUO DIFFINITO </head>


      <p xml:id="Buzcv2-d1e511-d1e107"> Consequenter quaeritur, octauo, utrum definitio possit demonstrari de suo definito. </p>


      <p xml:id="Buzcv2-d1e511-d1e110"> 1. Arguitur quod non: quia quod est alicui immediatum non potest demonstrari de illo, eo
   quod omnis demonstratio debet fieri per medium; sed definitio est immediata definito; quod
   apparet: quia praedicatur de ipso secundum quod ipsum, et per se et primo, et tamen dicitur,
   primo huius*, quod idem est primum et immediatum; ideo satis concluditur quod definitio est
   immediata definito; igitur ... et caetera. </p>


      <p xml:id="Buzcv2-d1e511-d1e113"> 2. Item, confirmatur hoc, quia nihil est medium inter quidditatem rei et ipsam rem; tamen
   definitio dicit et indicat quidditatem rei, scilicet ipsius definiti; ergo non est medium
   inter ipsam et definitum ; igitur non potest demonstrari de eo. </p>


      <p xml:id="Buzcv2-d1e511-d1e117"> 3. Item, quod supponitur in omni scientia demonstratiua antequam procedatur ad
   demonstrationem non potest demonstrari; sed in unaquaque scientia praesupponuntur
   significationes terminorum, ut patet in geometria et arithmetica; igitur definitiones non sunt
   demonstrabiles. </p>


      <p xml:id="Buzcv2-d1e511-d1e120"> 4. Item, definitiones uel sunt formales, uel materiales, uel per causas agentes et finales;
   sed formales non sunt demonstrabiles de suis definitis, ut uidetur uelle <name ref="#Aristotle">Aristotiles</name>*; ergo
   ... et caetera; nec etiam materiales; probatio: quia nec forma est causa compositi mediante
   materia nec materia mediante forma: nam utraque in suo genere causandi erat prima et immediata
   ipsius rei, cum sit de intrinsecitate et essentia ipsius; ergo qua ratione formalis definitio
   non demonstrabitur de suo definito, eadem ratione nec materialis; et si ita est, adhuc minus
   poterit demonstrari definitio per causam agentem uel finalem, eo quod causae agentes et
   finales sunt priores causis formalibus et tamquam causae earum; modo si posterius est
   indemonstrabile, multo magis uidetur quod prius sit indemonstrabile; ergo nulla definitio erit
   demonstrabilis de suo definito. </p>


      <p xml:id="Buzcv2-d1e511-d1e126"> Oppositum arguitur: quia dicit <name ref="#Aristotle">Aristotiles</name>* quod aliquae definitiones sunt tamquam
   conclusiones demonstrationum: igitur illae sunt demonstrabiles. Et etiam dicit* ipse quod uia
   ad inueniendum definitionem est composita ex uia definitiua et uia demonstratiua, quia quamuis
   per definitionem possint sumi et ordinari praedicata definitiua, tamen per demonstrationem
   oportet ostendere quod illa sint uera de ipso definito <supplied>et</supplied> quod
   praedicentur de ipso quidditatiue, et hoc est demonstrare definitionem de definito. </p>


      <p xml:id="Buzcv2-d1e511-d1e135"> Notandum est quod multi sunt modi definitionum. Quaedam enim sunt definitiones non
   indicantes quid est res, nec propter quid ipsa est, sed solum indicantes quid significatur per
   nomen; et illae possunt esse non entium sicut entium, id est terminorum pro nullo uel nullis
   supponentium; unde sic definitur iste terminus <mentioned>uacuum</mentioned>. </p>


      <p xml:id="Buzcv2-d1e511-d1e141"> Aliae sunt definitiones quae simpliciter et pure dicuntur <mentioned>quidditatiuae</mentioned>, quia explicite et
   praecise indicant quid est res; et tales definitiones, ut patet septimo Metaphysicae*, non
   possunt esse terminorum connotatiuorum, sicut sunt termini accidentales. Ideo de istis
   definitionibus uerum est illud quod solet dici, scilicet quod solius substantiae est
   definitio, id est solum terminorum substantialium sunt definitiones. Causa huius est quia
   definitio debet explicare totum contentum definiti, et hoc non potest fieri de termino
   connotatiuo per praedicata quidditatiua. Verbi gratia, si praecise diceremus quid album est,
   non diceremus nisi quod album est homo, uel lapis, aut alia substantia subiecta albedini; unde
   si lapis est albus, illud album est lapis et non est aliquid aliud a lapide, et sic praedicata
   pure quidditatiua de albo non essent nisi praedicata substantialia quae non explicarent totum
   conceptum istius termini <mentioned>album</mentioned>, quia non explicarent quid connotatur per <mentioned>album</mentioned>, puta
   albedinem. </p>


      <p xml:id="Buzcv2-d1e511-d1e153"> Verum est tamen quod aliae sunt definitiones quae improprie uocantur <mentioned>quidditatiuae</mentioned>, quae
    <supplied>fiunt</supplied> per genera et per differentias, quamuis non solum per genera
   dicentia aut quale aut quantum. Et tales definitiones sunt bene terminorum accidentalium, ut
   si diffinimus <mentioned>album</mentioned> per hoc genus <mentioned>coloratum</mentioned>; illud enim genus praedicatur de <mentioned>albo</mentioned> in
   quid, sed non solum in quid, sed etiam in quale. Quia, sicut dixi, album non est aliud quam
   lignum <supplied>uel</supplied> lapis, et si dicamus quod album est lignum coloratum, nos non
   solum dicimus album esse aliquid, sed etiam aliquale, quoniam esse coloratum est esse
   aliquale. Et huius modi definitiones, siue proprie siue improprie sunt uocatae
   <mentioned>quidditatiuae</mentioned>, solent etiam uocari <mentioned>formales</mentioned>, licet improprie. </p>


      <p xml:id="Buzcv2-d1e511-d1e182"> Aliae sunt definitiones quae, proprie loquendo, uocantur <mentioned>causales</mentioned>, quae dantur per
   terminos obliquos supponentes pro causis eius pro quo supponit definitum. Et istae
   definitiones non solum ostendunt quid res est, sed etiam ostendunt per quid ipsa est. Et
   diuiduntur huius modi definitiones in quattuor, secundum quattuor genera causarum. Unde
   aliquae ostendunt ex quo res habeat esse uel fieri, aliae ostendunt per quid intrinsece res
   est actu illud quod est, et aliae ostendunt gratia cuius ipsa est . Et aliquando plures harum
   definitionum congregantur in unam, et tunc est definitio composita. </p>


      <p xml:id="Buzcv2-d1e511-d1e188"> Aliae sunt quae non merentur dici <mentioned>definitiones</mentioned>, sed magis descriptiones, quae dantur per
   aliquas per se passiones seu per aliqua per se accidentia termini definiti. Et ita uos habetis
   distincte omnes modos definitionum. </p>


      <p xml:id="Buzcv2-d1e511-d1e194"> Sed debetis scire quod definitio data solum ad indicandum quid nominis differt ab aliis in
   modo praedicandi de suo definito, quia non praedicatur de eo mediante hoc uerbo <mentioned>est</mentioned>, +uel si
   praedicatur, hoc accidit si in quantum ponitur definitio causalis+, sed praedicatur mediante
   hoc uerbum <mentioned>significat</mentioned>. Unde non est uerum dicere quod uacuum est locus non repletus corpore;
   ideo licet sic dicamus, tamen debemus intelligere istum sensum quod hoc nomen <mentioned>uacuum</mentioned>
   significat praecise quantum haec oratio <mentioned>locus non repletus corpore</mentioned>. Unde habita hac
   definitione et suo definito, dubium est adhuc utrum uacuum sit, et utrum locus non repletus
   corpore sit, et, per consequens, dubium est utrum uacuum sit locus non repletus corpore. </p>


      <p xml:id="Buzcv2-d1e511-d1e209"> Et tunc de ista definitione possunt poni duae conclusiones. Prima est quod haec definitio
   non demonstratur de suo definito secundum illum sensum secundum quem ponitur in definitione
   quid nominis, hoc est dictum quod nos non demonstramus hanc propositionem <mentioned>hoc nomen </mentioned>uacuum<mentioned>
   significat idem quod haec oratio </mentioned>locus non repletus corpore<mentioned/> Et causa est quia in omni
   scientia oportet praecognoscere quid est per nomina <supplied>significatum</supplied> si
   debeamus intelligere, nec illud est demonstrabile, cum significationes nominum sint ad
   placitum. </p>


      <p xml:id="Buzcv2-d1e511-d1e223"> Secunda conclusio est quod definitio dicens quid nominis bene est demonstrabilis de suo
   definito, aut affirmatiue aut negatiue, mediante hoc uerbo <mentioned>est</mentioned>. Quoniam illud est
   demonstrabile quod prius est dubitatum et posterius, per demonstrationem, est scitum et
   certum. Modo non est dubium quod bene dubitatum est utrum uacuum sit locus non repletus
   corpore, quia dubium est utrum uacuum sit; modo si ponatur esse, concedetur ista <mentioned>uacuum est
   locus non repletus corpore</mentioned>, et si non ponatur esse, negabitur; ideo sicut una est dubia, ita
   altera. Tamen per illas easdem demonstrationes per quas scimus uacuum non esse, nos scimus
   quod uacuum non est locus non repletus corpore, et si per demonstrationes sciremus uacuum
   esse, nos per easdem sciremus eum esse locum non repletus corpore. </p>


      <p xml:id="Buzcv2-d1e511-d1e232"> Ideo circa hoc debetis notare quod non refert scire et demonstrare de aliquo termino hoc
   uerbum <mentioned>est</mentioned> secundo adiacens et de ipso suam definitionem praedictam mediante hoc uerbo
   <mentioned>est</mentioned>, uel etiam demonstrare ipsummet terminum de se ipso. Sicut enim demonstrabile est quod
   uacuum non est, ita, eisdem demonstrationibus, demonstratur quod uacuum non est uacuum, et
   sicut demonstrabile est quod deus est, ita, eisdem demonstrationibus, demonstratur quod deus
   est deus; unde propter easdem causas deus est deus propter quas deus est. </p>


      <p xml:id="Buzcv2-d1e511-d1e242"> Nunc dico de definitione quidditatiua quod ipsa potest demonstrari de definito primo a
   posteriori, quia accidentia per se sunt bene nata inducere intellectum in conceptus
   quidditatiuos rei. Dico etiam quod dictae definitiones possunt demonstrari de suis definitis
   propter quid. Quia propter eadem causas homo est, et homo est homo, et homo est animal
   rationale; ideo sicut potest demonstrari per causas hominis propter quid ipse est, ita, eisdem
   demonstrationibus, sciretur propter quid ipse est homo et propter quid ipse est animal
   rationale. </p>


      <p xml:id="Buzcv2-d1e511-d1e245"> Deinde, de definitionibus causalibus, quia causae sunt bene inuicem sibi causae, ideo illa
   definitio quae esset per causam habentem aliquam aliam causam esset demonstrabilis propter
   quid de suo definito per aliam definitionem. Sed si esset prima causa, ut forte finalis, quae
   non haberet aliam causam in causando illud causatum, tunc definitio per talem causam esset
   indemonstrabilis de suo definito propter quid, sed posset esse demonstrabilis demonstratione
   quia, scilicet a posteriori. </p>


      <p xml:id="Buzcv2-d1e511-d1e248"> Ultimo dicendum est quod descriptiones, cum accipiant passionem definiti, sunt bene
   demonstrabiles propter quid de ipso definito, scilicet per definitiones quidditatiuas aut
   causales, quia sic demonstrantur passiones de suis definitis. </p>


      <p xml:id="Buzcv2-d1e511-d1e251"> 1-2. Ad rationes, dico quod licet nihil sit medium inter quidditatem rei et ipsam rem, quia
   idem est hoc et illud, tamen est bene medium demonstratiuum inter aliquam definitionem et suum
   definitum, quod quidem medium est notius de isto definito quam esset illa definitio. Nec est
   dicendum quod omnis propositio secundum quod ipsum sit immediata , ut patuit in primo libro*. </p>


      <p xml:id="Buzcv2-d1e511-d1e254"> 3. Ad rationem qua arguebat de definitione dicente quid nominis, illa debet +suppleri de
   definito non mediante hoc uerbo <mentioned>est</mentioned>, sed mediante hoc uerbo <mentioned>significat</mentioned>+. </p>


      <p xml:id="Buzcv2-d1e511-d1e263"> 4. Ad aliam, posset dici quod quando <name ref="#Aristotle">Aristotiles</name>* dicit definitionem formalem non esse
   demonstrabilem de definito, per illam definitionem intendebat illam quae est per primam causam
   definiti, loquendo de causa propria, et illa forte est definitio per causam finalem ut in
   pluribus. Vel comparabat formalem ad materialem, quia per formalem bene demonstratur
   materialis, sed non e conuerso, quantum ad esse rei, propter quod ad esse materiae non
   sequitur esse formae. </p>


      <p xml:id="Buzcv2-d1e511-d1e270"> Et sic est finis quaestionis. </p>
    </div>
   </body>
  </text>
</TEI>
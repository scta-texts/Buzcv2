<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 6</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 6</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e115">
      <head xml:id="Buzcv2-d1e115-Hd1e101">Quaestio 6</head>
      <head xml:id="Buzcv2-d1e115-Hd1e104" type="question-title">UTRUM IN OMNI DEMONSTRATIONE MAIOR PRIUS PRAECOGNOSCATUR QUAM
   CONCLUSIO ET MINOR SIMUL TEMPORE CUM CONCLUSIONE </head>


      <p xml:id="Buzcv2-d1e115-d1e107"> Consequenter quaeritur, sexto, utrum in omni demonstratione maior prius praecognoscatur quam
   conclusio et minor simul tempore cum conclusione. </p>


      <p xml:id="Buzcv2-d1e115-d1e110"> 1. Arguitur primo quod non: saepe enim maior non prius tempore cognoscitur quam minor: quia
   saepe fit transpositio praemissarum, et ita minor prius cognoscitur et formatur; ideo tunc non
   potest esse uerum quod maior praecognoscatur prius quam conclusio et minor non prius sed
   simul. </p>


      <p xml:id="Buzcv2-d1e115-d1e113"> 2. Item, utramque praemissam oportet simul cognoscere cum conclusione; igitur neutra prius.
   Patet consequentia: quia simul tempore non est prius tempore. Sed antecedens probatur: quia
   non potest sciri quod talis conclusio ex talibus praemissis sequitur si ignorentur praemissae;
   ideo quando conclusio cognoscitur, oportet simul cum ea cognoscere ambas praemissas. </p>


      <p xml:id="Buzcv2-d1e115-d1e117"> 3. Confirmatur: quia in demonstratione oportet scire quod talis conclusio sit propter tales
   praemissas; ideo dicitur in definitione scire <quote xml:id="Buzcv2-d1e115-Qd1e119">quod illius est causa</quote>; sed non potest sciri
   quod talis conclusio sit propter tales praemissas et quod tales praemissae sint causae talis
   conclusionis nisi haec sint simul cognita; ideo simul cum conclusione oportet utramque
   praemissam cognoscere. </p>


      <p xml:id="Buzcv2-d1e115-d1e123"> 4. Item, conclusio proponitur et intelligitur ante quam arguitur et antequam formantur
   praemissae; sed quaestio est idem quod conclusio uel in se continet conclusionem; ergo
   conclusio cognoscitur ante praemissas. </p>


      <p xml:id="Buzcv2-d1e115-d1e126"> 5. Deinde arguitur quod minor non simul tempore cognoscitur cum conclusione: quia oporteret
   plura intelligere simul, quod est contra <name ref="#Aristotle">Aristotilem</name>, quarto Topicorum* et quarto
   Metaphysicae*. </p>


      <p xml:id="Buzcv2-d1e115-d1e132"> 6. Item, minor non simul cum conclusione cognoscitur. Quia aut nos dicimus hoc quia est
   possibile uel quia est necessarium. Si quia est possibile, tunc debemus idem dicere de maiore,
   quia possibile est maiorem et conclusionem simul cognoscere. Si uero dicitur quod hoc sit
   necessarium, nos dicimus falsum: quia saepe maiore et minore exsistentibus, uel formatis,
   tamen dubitamus de conclusione, et forte dubitamus quod non sequitur ex illis praemissis;
   immo, quod plus est, si ambabus praemissis cognitis esset necesse conclusionem cognosci et
   sciri, sequeretur quod cognitis principiis doctrinae in geometria nos sciremus omnes
   conclusiones geometriales; sed consequens est falsum. Et consequentia probatur: quia illa
   principia sunt praemissae sufficientes ad primam conclusionem; ideo illis scitis, sciretur
   prima conclusio; deinde, illa principia cum prima conclusione sunt sufficientes praemissae ad
   secundam conclusionem; ideo etiam secunda conclusio sciretur, et sic consequenter procedendo
   pari ratione; ergo non est necesse quod minore cognita cum maiore sciatur de necessitate
   conclusio. </p>


      <p xml:id="Buzcv2-d1e115-d1e135"> Oppositum uidetur <name ref="#Aristotle">Aristotiles</name> declarare in prooemio huius libri*, dicens quod demonstrans
   conclusionem aliqualiter praecognouit tempore et aliqualiter simul. Et est intentio sua quod
   maiorem praecognoscimus tempore sed inducentes minorem cum maiore simul cognoscimus
   conclusionem, ut dicit. </p>




      <p xml:id="Buzcv2-d1e115-d1e141"> Notandum est quod conclusio siue propositio dupliciter potest cognosci. Uno modo cognitione
   qua ipsa formatur et qua apprehendimus quid et quo modo per eam significatur; et isto modo
   conclusio potest cognosci, et cognoscitur, ante maiorem et ante minorem: saepe enim conclusio
   demonstranda proponitur a principio, antequam formetur aliqua praemissa. Alio modo cognitione
   adhaesiua, scilicet qua ei adhaeremus et oppositum tamquam falsum reputamus, quod potest esse
   dupliciter: uno modo enim adhaeremus alicui conclusioni ex uoluntate, propter solam
   auctoritatem dicentis, et tunc non indigemus ad huius modi notitiam adhaesiuam praecognoscere
   aliquas praemissas; aliquando autem per rationem determinantem intellectum ad assentiendum ei
   quod ante erat sibi dubium, et talis est omnis notitia qua conclusio dicitur proprie sciri;
   igitur de hac notitia intelligitur quaestio. </p>


      <p xml:id="Buzcv2-d1e115-d1e145"> Tunc pono conclusiones faciles. Prima est quod utraque praemissa potest sciri absque hoc
   quod sciatur conclusio. Quia utraque praemissa potest sciri absque hoc quod alia praemissa
   sciatur; tamen non scitur conclusio nisi praemissae ante sciantur. </p>


      <p xml:id="Buzcv2-d1e115-d1e148"> Secunda conclusio est quod possibile est ambas praemissas sciri absque hoc quod sciatur
   conclusio. Probatur. Primo, quia forte potest dubitari conclusio licet praemissae certissime
   sciantur. Secundo, quia licet de consequentia non dubitemus, tamen non attendimus ad
   conclusionem nec ad eius consequentiam ex talibus praemissis; ideo non consequitur scientia
   conclusionis. </p>


      <p xml:id="Buzcv2-d1e115-d1e151"> Tertia conclusio est quod impossibile est scire conclusionem nisi aliquando sint ambae
   praemissae simul scitae cum ea, et hoc est quando in uirtute praemissarum assentimus
   conclusioni. Tunc enim, ut dicit <name ref="#Grosseteste">Lincolniensis</name>*, scientia praemissarum gignit, id est facit,
   scientiam conclusionis in anima, et ad hoc faciendum non sufficit scientia unius praemissae,
   sed requiritur scientia ambarum praemissarum; modo efficiens non producit suum effectum simul
   tempore cum effectu (sic enim dicitur, secundo Physicorum*, quod causae et effectus actuales
   simul sunt et non sunt. </p>


      <p xml:id="Buzcv2-d1e115-d1e157"> Quarta conclusio est quod procedendo naturali ordine doctrinae, maior scitur aliquo tempore
   antequam conclusio sciatur. Quia naturali ordine doctrinae maior ante formatur et conceditur
   quam minor formetur, sine qua tamen minore conclusio non scitur; ideo maior prius tempore
   scitur, et hoc intendebat <name ref="#Aristotle">Aristotiles</name>. </p>


      <p xml:id="Buzcv2-d1e115-d1e163"> Ultimo dico quod maiore et minore formatis et scitis, et etiam scito et considerato quod est
   certa et necessaria consequentia conclusionis ex illis praemissis, in eodem tempore maior
   scitur simul cum scientia conclusione. Et causa est quia positis causis efficientibus,
   sequitur sine mora effectus, maxime ubi non est resistentia; modo praemissis sic positis,
   positae sunt causae sufficientes ad sciendum conclusionem, et non est contrarium resistens;
   igitur ponitur scientia conclusionis; tamen si aliquid praedictorum deficeret, tunc non
   necessario sequeretur scientia conclusionis. </p>


      <p xml:id="Buzcv2-d1e115-d1e166"> Et per illa dicta patet etiam manifeste quo modo rationes soluuntur. </p>


      <p xml:id="Buzcv2-d1e115-d1e170"> 1. Ad primam concedo quod minor potest prius sciri quam conclusio. </p>


      <p xml:id="Buzcv2-d1e115-d1e173"> 2, 3 Ad secundam, et etiam ad eius confirmationem, concedo quod non potest sciri conclusio
   nisi simul aliquo tempore scitis ambabus praemissis; tamen haec poterant ante sciri. </p>


      <p xml:id="Buzcv2-d1e115-d1e176"> 4. Alia ratio probat quod saepe conclusio prius intelligitur quantum ad eius formationem et
   significationem, <supplied>quod concessum est in positione</supplied>. </p>


      <p xml:id="Buzcv2-d1e115-d1e182"> 5. Ad aliam dico quod possibile est simul plura intelligere. Nec oppositum huius dicitur
   quarto Topicorum* nisi exemplariter, et exemplorum non requiritur uerificatio, primo Priorum*.
   In quarto autem Metaphysicae* bene dicitur <quote xml:id="Buzcv2-d1e115-Qd1e184">qui non unum intelligit nihil intelligit</quote>, et hoc
   est uerum, quia qui multa intelligit unum intelligit. </p>


      <p xml:id="Buzcv2-d1e115-d1e188"> 6. Ad aliam dicitur quod non est necesse praemissis cognitis cognoscere conclusionem, sicut
   bene arguebat ratio de geometria. Tamen bene esset necesse cum circumstantiis appositis in
   ultima nostra conclusione, unde sic intendebat <name ref="#Aristotle">Aristotiles</name> quod simul cognoscitur conclusio
   cum minore. </p>
    </div>
   </body>
  </text>
</TEI>
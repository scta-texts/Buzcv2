<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 1a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 1a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e433">
      <head xml:id="Buzcv2-d1e433-Hd1e101"> Quaestio 1a </head>
      <head xml:id="Buzcv2-d1e433-Hd1e104" type="question-title"> UTRUM QUAESTIONES SINT AEQUALES NUMERO HIS QUAE VERE SCIMUS </head>
      <p xml:id="Buzcv2-d1e433-d1e107"> Circa secundum librum posteriorum quaeritur, primo, utrum quaestiones sint aequales numero
   his quae uere scimus. </p>


      <p xml:id="Buzcv2-d1e433-d1e110"> 1. Et arguitur quod non: quia possibile est quod tu scias aliquam conclusionem, tamen multae
   conclusiones sunt tibi formatae quas tu dubitas; ergo sunt tibi plures
    <supplied>quaestiones</supplied> quam ea quae uere scis. </p>


      <p xml:id="Buzcv2-d1e433-d1e116"> 2. Secundo, quandoque possunt fieri <supplied>quaestiones</supplied>, non solum de
   necessariis, sed etiam de contingentibus; tamen contingentia non sunt uere scibilia, immo
   solum necessaria; ergo non oportet esse tot uere scita quot quaestiones. </p>


      <p xml:id="Buzcv2-d1e433-d1e123"> 3. Tertio, omnia problemata sunt quaestiones; tamen aliqua sunt problemata de quibus neutro
   modo opinamur esse et de quibus neutro modo scimus, ut utrum astra sint paria uel imparia;
   ergo non oportet esse tot uere scita quot quaestiones; et etiam <supplied>sunt</supplied>
   quaestiones de quadratura circuli, cuius scientia nondum est inuenta, ut uidetur <name ref="#Aristotle">Aristotiles</name>
   innuere in Praedicamentis*; igitur ... et caetera. </p>


      <p xml:id="Buzcv2-d1e433-d1e132"> 4. Item, prima principia uere scimus, immo uerissime, immo magis quam conclusiones, ut
   dicitur primo huius*; tamen primorum principiorum non sunt quaestiones, eo quod ipsa non sunt
   dubitabilia, et quaestio est dubitabilis propositio, secundum <name ref="#Boethius">Boethium</name> in Topicis suis*; ergo
   non oportet quaestiones esse aequales his quae uere scimus. </p>


      <p xml:id="Buzcv2-d1e433-d1e138"> Oppositum dicit <name ref="#Aristotle">Aristotiles</name>, secundo huius*. </p>
      <p xml:id="Buzcv2-d1e433-d1e144"> Ad illam quaestionem, si uolumus loqui de proprietate sermonis, respondendum est primo quod
   haec est uera <mentioned>quaestiones sunt aequales his quae uere scimus</mentioned>, sicut haec est uera
   <mentioned>quaestiones sunt aequales duabus</mentioned>. Quoniam illae propositiones sunt indefinitae, et ideo,
   quia duae quaestiones sunt aequales numero duabus scitis et ad ueritatem indefinitae sufficit
   quod sit uera pro aliquo uel aliquibus, ideo simpliciter est uera. </p>


      <p xml:id="Buzcv2-d1e433-d1e153"> Sed satis apparet quod haec non sit intentio <name ref="#Aristotle">Aristotilis</name>, ideo quaeritur utrum omnes
   quaestiones sunt aequales numero omnibus his quae uere scimus. Immo nec omnes homines sunt
   aequales omnibus hominibus risibilibus: quia sequitur, capiendo sub terminis distributis, quod
   isti duo homines essent aequales numero illis mille risibilibus, et istae duae quaestiones
   illis mille uel illis tribus scitis . Sed si quaeratur utrum omnes quaestiones sunt aequales
   numero aliquibus uere scitis, dico quod hoc non possum scire. Quia si essent plures
   quaestiones quam uere scita, quod possibile est, tunc illae quaestiones, quae essent plures
   quam uere scita, mille uere scitis essent aequales numero. Sed si essent plura uere scita quam
   quaestiones, tunc illa bene esset uera, scilicet quod omnes quaestiones essent aequales numero
   aliquibus uere scitis, quia istae duae illis duobus scitis, et illae tres illis tribus scitis,
   et sic de omnibus. </p>


      <p xml:id="Buzcv2-d1e433-d1e159"> Sed apparet quod nullo istorum sensuum intendebat <name ref="#Aristotle">Aristotiles</name>, sed isto sensu
    <supplied>qui</supplied> communiter intelligitur quando quaerimus utrum homines in foro sunt
   aequales numero hominibus in ecclesia aut plures aut pauciores; immo uolumus quaerere
    <supplied>ad</supplied> istum sensum <mentioned>utrum maximus numerus istorum sit aequalis maximo
   numero illorum</mentioned>. Ideo, si in proposito quaeratur utrum maximus numerus quaestionum sit
   aequalis maximo numero uere scitorum, respondeo ad hoc quod hoc non possum scire, eo quod
   forte multae sunt quaestiones quae non sunt scitae et multa sunt scita de quibus amplius non
   quaerimus. </p>


      <p xml:id="Buzcv2-d1e433-d1e175"> Sed tunc restat dubitatio quid <name ref="#Aristotle">Aristotiles</name> intendit per istam propositionem. Ad hoc
   respondetur quod intendit solum de quaestionibus pertinentibus ad artes demonstratiuas et per
   <mentioned>uere scita</mentioned> non intendit solum actu <supplied>scita</supplied>, sed etiam demonstratiue
   scibilia. Et sic est uera propositio <name ref="#Aristotle">Aristotilis</name>, eo quod omnes quaestiones demonstrabiles,
   quae pertinent ad artem demonstratiuam, sunt uere scibiles et, e conuerso, omnia demonstratiue
   scibilia possunt poni tamquam quaestiones in arte demonstratiua. </p>


      <p xml:id="Buzcv2-d1e433-d1e190"> Aliter potest responderi quod <name ref="#Aristotle">Aristotiles</name>, ut credo, <supplied>non</supplied> intendebat
   loqui simpliciter de numero quaestionum uere scitarum, sed de generibus uel speciebus modorum
   quaerendi, scilicet utrum maximus numerus modorum quaerendi, non enumerando indiuidua, sed
   species inuicem dissimiles *****. Et dico <quote xml:id="Buzcv2-d1e433-Qd1e198">species dissimiles</quote>
       <mentioned> quia mille possunt esse
   species hominum, licet omnes homines sint eiusdem speciei, quoniam iste terminus </mentioned>homo<mentioned> est
   species, significans omnes homines, et eadem ratione iste alius terminus </mentioned>homo<mentioned>, et sunt tales
   termini plures quam mille. Sed quando quaerimus de numero specierum, nos non intendimus sic
   enumerare omnes species consimiles contra inuicem, ut omnes terminos </mentioned>homo', sed omnes
   consimiles accipimus pro una specie. </p>


      <p xml:id="Buzcv2-d1e433-d1e212"> Et ad istum sensum potest concedi quaestio, quod quaestiones sunt aequales numero his quae
   uere scimus. Quod patet: quia non potest dari aliquis modus quaerendi quin de isto modo
   quaerendi aliquid sit scibile, et non potes aliquem modum dare formandi propositionem scibilem
   quin de tali modo formandi possit fieri quaestio. Unde si tu quaeras utrum A sit et ego hoc
   non possum scire, tamen possum scire de aliquo alio in simili modo quaerendi, quia possum
   scire quod B est; et si tu quaeras quid asinus sit, possum scire quid homo est, et si tu
   quaeras de aliquo quale sit, ego possum de alio scire quia tale est, et sic esset de omnibus
   aliis modis quaerendi. </p>


      <p xml:id="Buzcv2-d1e433-d1e215"> Tamen concedo quod secundum eundem modum specificum quaerendi multa possunt confici quaesita
   non scibilia, ut utrum astra sunt paria uel imparia. Tamen de tali modo sunt aliqua scibilia;
   ideo hoc non obstat quin modi quaestionum et modi propositionum scibilium sint ad inuicem
   aequales secundum numerum, sed non enumerando species consimiles contra se inuicem. </p>


      <p xml:id="Buzcv2-d1e433-d1e218"> Et secundum ista dicta sunt solutae rationes. </p>


      <p xml:id="Buzcv2-d1e433-d1e221"> 1. Concedo enim quod tu potes scire unam quaestionem, id est possibile est quod tu scias
   unicam quaestionem et habeas plures quaestiones <supplied>non</supplied> demonstratas. </p>


      <p xml:id="Buzcv2-d1e433-d1e228"> 2-4. Concedo etiam quod de contingentibus fiunt quaestiones non scibiles, et multa sunt
   problemata non scita. Et aliqua etiam sunt uere scita, scilicet prima principia, quae proprie
   loquendo non sunt quaesibilia, cum non sint dubitabilia. Sed haec omnia non obstant quin de
   omnibus modis specificis quaestionum sunt aliquae quaestiones scibiles, sicut etiam de omnibus
   modis specificis propositionum scibilium sunt etiam propositiones demonstrabiles. </p>
    </div>
   </body>
  </text>
</TEI>
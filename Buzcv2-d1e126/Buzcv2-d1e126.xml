<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 7</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 7</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e126">
      <head xml:id="Buzcv2-d1e126-Hd1e101">Quaestio 7</head>


      <head xml:id="Buzcv2-d1e126-Hd1e104" type="question-title"> UTRUM DIFFINITIO IPSIUS SCIRE SIT BONA IN QUA DICITUR 'SCIRE EST
   REI CAUSAM COGNOSCERE, ET QUONIAM ILLIUS EST CAUSA ET NON EST POSSIBILE ALITER SE HABERE' </head>


      <p xml:id="Buzcv2-d1e126-d1e107"> Consequenter quaeritur, septimo, utrum definitio ipsius scire sit bona in qua dicitur <mentioned>scire
   est rei causam cognoscere, et quoniam illius est causa et non est possibile aliter se habere</mentioned>. </p>


      <p xml:id="Buzcv2-d1e126-d1e113"> 1. Arguitur quod non: quia omnis demonstratio facit scire; tamen non omnis demonstratio est
   per causam; igitur non est uniuersaliter uerum quod scire sit rei causam cognoscere. </p>


      <p xml:id="Buzcv2-d1e126-d1e116"> 2. Item, si omne scire esset per causam, tunc primae causae non essent scitae, et etiam
   prima principia non essent scita, cum non habeant causas uel priora principia; modo dicit
   <name ref="#Aristotle">Aristotiles</name> quod non solum oportet scire principia, immo etiam conclusiones. </p>


      <p xml:id="Buzcv2-d1e126-d1e123"> 3. Item, quia forte diceretur quod ibi non definitur <mentioned>scire</mentioned> prout extendit se ad notitiam
   principiorum, sed prout restringitur ad notitiam conclusionum demonstrabilium, tunc statim
   arguitur quod definitio non ualet: quoniam conclusiones non sunt causae sed causata; et tamen
   scire est conclusionem cognoscere, sicut tu dicis; ergo scire non est rei causam cognoscere,
   immo scire est causatum cognoscere, licet per causam. </p>


      <p xml:id="Buzcv2-d1e126-d1e129"> 4. Item, cum ibi definitur <mentioned>scire potissime</mentioned>, quod est per demonstrationem propter quid,
   sequitur quod ista definitio non est bona si conueniat illi <mentioned>scire</mentioned> quod est per
   demonstrationem quia; sed constat quod sibi conuenit: quia quaedam est demonstratio per causam
   remotam, tamen illi conuenit haec definitio; ergo haec definitio non est bona de <mentioned>scire
   propter quid</mentioned>. </p>


      <p xml:id="Buzcv2-d1e126-d1e141"> 5. Item, possibile est scire sine cognitione; ergo non omne scire est cognoscere. Antecedens
   patet: quia perfecte dormiens non amisit scientiam suam quia non sentit nec intelligit. </p>


      <p xml:id="Buzcv2-d1e126-d1e144"> 6. Item, in multis scitis totum est possibile aliter se habere, sicut <mentioned>omnis homo est
   risibile</mentioned>: quia omnis homo potest aliter se habere, et, per consequens, omne risibile; ideo
   totum de quo est scientia potest se aliter habere; ideo male ponitur ultima clausula in
   definitione. </p>


      <p xml:id="Buzcv2-d1e126-d1e150"> Oppositum arguitur per <name ref="#Aristotle">Aristotilem</name>, in primo huius*. </p>




      <p xml:id="Buzcv2-d1e126-d1e156"> Notandum est quod dicitur super litteram*, quod demonstratio potissima, de qua hic
   intelligitur, facit potissime scire. Ideo hic describitur <mentioned>scire</mentioned> non communiter acceptum, sed
   propriissime et potissime. Tale autem <mentioned>scire</mentioned> exigit euidentiam, certitudinem et firmitatem;
   modo notitia conclusionum contingentium non potest habere firmitatem (et loquor de notitia
   adhaesiua); ergo <mentioned>scire</mentioned>, prout hic definitur, non est nisi necessarii et impossibilis aliter
   se habere. Ideo bene ponitur illa clausula <mentioned>et impossibile aliter se habere</mentioned>, et quo modo hoc
   sit uerum dicetur post. </p>


      <p xml:id="Buzcv2-d1e126-d1e172"> Item, notandum est quod habitus, seu notitia, principiorum indemonstrabilium non dicitur
   <mentioned>scientia</mentioned> appropriato nomine, sed uocatur <mentioned>intellectus</mentioned>*, quia ex sola naturali inclinatione
   intellectus ad ueritatem ipsorum principiorum habetur illa notitia, nec illa notitia
   acquiritur per demonstrationem. Ideo non definitur hic <mentioned>scire</mentioned> prout conuenit notitiae
   principiorum, sed ut restringitur ad notitiam conclusionum demonstrabilium, et sic definitur
   ibi <mentioned>scire demonstratiue</mentioned>* uel <mentioned>scire per demonstrationem</mentioned>. </p>


      <p xml:id="Buzcv2-d1e126-d1e190"> Item, notandum est quod cum ibi diffiniatur <mentioned>scire potissime</mentioned>*, illud excludit de scire
   omnem dubitationem. Et si non est scientia causae non excluditur omnis dubitatio, quoniam
   adhuc dubitatur quare ita sit. Ideo ad <mentioned>scire</mentioned> ita definitum exigitur scire causam; ideo
   dicitur <mentioned>scire est rei causam cognoscere</mentioned>. </p>


      <p xml:id="Buzcv2-d1e126-d1e202"> Item, notandum est quod adhuc scita causa et scito effectu non excluditur dubitatio quare
   uel propter quid est res nisi sciatur quod propter illam causam ille effectus <supplied> est.
    Ideo</supplied> oportuit addere <mentioned>et quoniam illius est causa</mentioned>. </p>


      <p xml:id="Buzcv2-d1e126-d1e211"> Item, diligenter est aduertendum quod multum differt scire quia ita est* et scire propter
   quid ita est*. Quia scire quod ita est non est nisi scire conclusionem, ut si scio quod homo
   est risibilis, sed scire propter quid ita est non est praecise conclusionem scire, immo etiam
   praemissas et conclusiones et habitudinem praemissarum ad conclusionem. Non enim scio propter
   quid luna eclipsatur si solum scio quod luna eclipsatur; immo etiam oportet scire hoc totum
   quod luna eclipsatur propter terram interpositam inter se et solem prohibentem irradiationem
   eius a sole; et in hoc sciendo apparet quod scire continet notitiam conclusionis et
   praemissarum. Ideo non dicit <name ref="#Aristotle">Aristotiles</name> quod scire est rei causam
    <supplied>cognoscere</supplied> , immo dicit <quote xml:id="Buzcv2-d1e126-Qd1e219">scire est causam rei cognoscere quoniam sic
   est et quoniam illius est causa</quote>*, quod est scire per totum processum demonstratiuum. </p>


      <p xml:id="Buzcv2-d1e126-d1e223"> Exponatis ergo sic definitionem quod scire demonstratiue et potissime est causam
   sufficientem uel etiam causas sufficientes rei sic scibilis cognoscere et quoniam illius est
   causa et non est possibile aliter se habere. Et nota quod <name ref="#Aristotle">Aristotiles</name> non dicit quod scire est
   causam conclusionis cognoscere, sed dicit <quote xml:id="Buzcv2-d1e126-Qd1e228">causam rei</quote>, propter demonstratiue scibilia, quia
   forte illud quod propriissime scitur non est ipsa conclusio sed est ipsa res taliter se habens
   qualiter per conclusionem significatur se habere, uel aliquid proportionabile. Et dico <quote xml:id="Buzcv2-d1e126-Qd1e231">uel
   aliquid proportionabile</quote> quia non est uniuersaliter uerum quod omnis propositio ex eo sit uera
   quia qualitercumque significat ita est in re, quod declarabitur in sequentibus. </p>


      <p xml:id="Buzcv2-d1e126-d1e235"> Sic igitur apparet expositio definitionis, et oportet supponere quod sit bona quia est
   definitio quid nominis, et talis definitio non potest probari, ideo sufficit quod exponatur
   solum. </p>




      <p xml:id="Buzcv2-d1e126-d1e239"> Tunc ad rationes. </p>


      <p xml:id="Buzcv2-d1e126-d1e242"> 1. Ad primam in oppositum concedo quod non omne scire est per causam si <mentioned>scire</mentioned> capiatur
   communiter ad quia est et propter quid est. Ideo sic communiter non definitur hic scire sed
   solum restringitur ad propter quid. </p>


      <p xml:id="Buzcv2-d1e126-d1e248"> 2. Ad aliam concedo quod prima principia sunt cognita et scita, et euidentius quam
   conclusiones, capiendo <mentioned>scire</mentioned> communiter, sed non capiendo <mentioned>scire</mentioned> prout restringitur ad
   scire demonstratiue, quod ibi definitur. </p>


      <p xml:id="Buzcv2-d1e126-d1e257"> 3. Ad aliam dico quod scire propter quid, quod ibi definitur, non est principiorum solum,
   sed etiam nec est conclusionis solum, immo est conclusionis et principiorum simul, sicut ante
   dictum fuit. </p>


      <p xml:id="Buzcv2-d1e126-d1e260"> 4. Ad aliam dico quod cum dico <quote xml:id="Buzcv2-d1e126-Qd1e262">causam rei cognoscere</quote> debet suppleri <mentioned>causam sufficientem
   et propriam</mentioned>; aliter non excluderetur scire quod est per causam remotam. </p>


      <p xml:id="Buzcv2-d1e126-d1e269"> 5. Ad aliam dico quod illud <mentioned>scire</mentioned> capitur aliquando pro scire in habitu et aliquando pro
   scire in actu secundo (ita potest dici de <mentioned>cognoscere</mentioned>): dormiens enim scit et cognoscit
   habitualiter, sed nec scit nec cognoscit in actu secundo; ideo scire habitualiter est causam
   rei cognoscere habitualiter, et scire actualiter est causam rei actualiter cognoscere. </p>


      <p xml:id="Buzcv2-d1e126-d1e279"> 6. Ad ultimam, de transmutabilitate uel possibilitate aliter se habere, dicetur in
   quaestione quae specialiter de hoc quaeret. </p>











    </div>
   </body>
  </text>
</TEI>
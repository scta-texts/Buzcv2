<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 22a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 22a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e305">
      <head xml:id="Buzcv2-d1e305-Hd1e101"> Quaestio 22a </head>

      <head xml:id="Buzcv2-d1e305-Hd1e104" type="question-title"> UTRUM IN OMNI DEMONSTRATIONE NECESSE SIT PRIMUM INESSE MEDIO ET
   MEDIUM INESSE POSTREMO SECUNDUM QUOD IPSUM </head>


      <p xml:id="Buzcv2-d1e305-d1e107"> Consequenter quaeritur, uicesimo secundo, utrum in omni demonstratione necesse sit primum
   inesse medio et medium inesse postremo secundum quod ipsum. Et per <mentioned>primum</mentioned> intelligatis
   extremitatem maiorem, et per <mentioned>postremum</mentioned> minorem. Unde ista quaestio nihil aliud quaerit nisi
   utrum omnis demonstratio debet esse ex praemissis de secundum quod ipsum. </p>


      <p xml:id="Buzcv2-d1e305-d1e116"> 1. Et arguitur quod non: quia contingit arguere et demonstrare per causas remotas, ut post
   dicetur; tamen in tali demonstratione non oportet esse secundum quod ipsum, quia tale secundum
   quod ipsum requirit appropriationem, et causa remota non est appropriata effectui; ergo non
   oportet praemissas in demonstratione esse secundum quod ipsum. </p>


      <p xml:id="Buzcv2-d1e305-d1e119"> Et quia forte aliquis diceret quod demonstratio per causam remotam non est demonstratio
   propter quid neque potissima, quaestio autem debet intelligi de demonstratione potissima, ideo
   probo quod demonstratio per causam remotam est potior et magis propter quid quam demonstratio
   per causam propinquam: quia demonstratio potissima debet esse ex causis primis, ut dicit
   <name ref="#Aristotle">Aristotiles</name>*, secundo capitulo; causae autem remotae sunt simpliciter priores quam causae
   propinquae et immediatae; ideo demonstratio per illas est potior. </p>


      <p xml:id="Buzcv2-d1e305-d1e126"> Et confirmatur: quia demonstratio est potior quae demonstrat propter quid res est; ideo ista
   magis uidetur esse potior quae est per causas propter quas res magis est; sed constat quod res
   habet magis esse per causas remotissimas, quae sunt simpliciter primae, quam per propinquas,
   quae sunt simpliciter posteriores, propter quod in libro de Causis* dicitur quod prima causa
   plus influit in causatum quam secunda; ergo probatum est propositum, quod per causas remotas
   sunt potissimae demonstrationes. </p>


      <p xml:id="Buzcv2-d1e305-d1e129"> 2. Item, ad principale argumentum: quia aliquae sunt demonstrationes negatiuae; tamen in
   illis non inest primum medio, immo negatur de ipso. </p>


      <p xml:id="Buzcv2-d1e305-d1e132"> 3. Item, cum ista propositio <mentioned>omnis triangulus isosceles habet tres angulos aequales duobus
   rectis</mentioned> sit necessaria et per se dubitabilis et scibilis, sequitur quod ipsa est
   demonstrabilis; et tamen impossibile est aliquod dare medium quod se habeat ad utramque
   extremitatem secundum quod ipsum, eo quod extremitates non ad inuicem conuertuntur, immo
   <mentioned>habere tres angulos aequales duobus rectis</mentioned> est in plus quam <mentioned>isosceles</mentioned>; ergo est
   demonstratio cuius praemissae non erunt secundum quod ipsum. </p>


      <p xml:id="Buzcv2-d1e305-d1e144"> Oppositum arguitur per <name ref="#Aristotle">Aristotiles</name>*: quoniam illa fuit prima conclusio septimi capituli,
   scilicet quod in omni demonstratione necesse est primum inesse medio et medium postremo
   secundum quod ipsum, quam conclusionem probat <name ref="#Aristotle">Aristotiles</name> sicut dicit <name ref="#Grosseteste">Lincolniensis</name>*: omnis
   demonstratio debet esse ex propositionibus [potissime] per se; ergo omnis demonstratio
   potissima debet esse ex propositionibus potissime per se; sed per se potissime est idem quod
   secundum quod ipsum; ergo omnis demonstratio potissima ex praemissis secundum quod ipsum. </p>


      <p xml:id="Buzcv2-d1e305-d1e156"> Notandum est quod conclusio demonstrabilis et scibilis non scitur perfecte donec scitur per
   praemissas immediatas et indemonstrabiles, ut ante dictum est. Tamen ex hoc non sequitur quod
   oporteat praemissas esse secundum quod ipsum, quia dictum fuit quod non omnis propositio
   immediata est indemonstrabilis. </p>


      <p xml:id="Buzcv2-d1e305-d1e159"> Item, manifestum est, sicut ante dictum fuit, quod oportet omnem demonstrationem esse ex
   necessariis et per se inhaerentibus. Sed tamen non sequitur ad hoc quod omnis demonstratio
   debeat esse ex praemissis secundum quod ipsum. Quia necessarium, uel per se, est in plus quam
   secundum quod ipsum; ideo arguendo sic <mentioned>demonstratio est ex per se; ergo demonstratio est ex
   secundum quod ipsum</mentioned> est arguere a superiori ad inferius affirmatiue, et tale argumentum non
   ualet gratia formae, immo est fallacia consequentis. </p>


      <p xml:id="Buzcv2-d1e305-d1e166"> Sed cum dicitur quod <name ref="#Aristotle">Aristotiles</name> sic arguit secundum <name ref="#Grosseteste">Lincolniensem</name>, respondeo quod illud
   argumentum, ut mihi uidetur, non ualet gratia formae, sicut ante dicebatur. Unde modo
   consimili argueretur quod cum omnis planta sit uiuens, [concluderetur quod] omne quod est
   proprie uel propriissime uel potissime planta sit proprie <supplied>uel
    propriissime</supplied> uel potissime uiuens. Modo conclusio esset falsa, licet antecedens
   sit uerum. Ergo consequentia non ualuit gratia formae. </p>


      <p xml:id="Buzcv2-d1e305-d1e178"> Tamen forte potest dici quod consequentia ualebat gratia materiae de demonstratione
   potissima et propter quid. Quia [sicut] in naturalibus causa non producit effectum
   determinatum nisi per circumstantias sit appropriata et determinata ad talem effectum; uerbi
   gratia sol aut deus non generat naturaliter hominem nisi eorum causalitas per causas et
   circumstantias particularibus approprietur speciei humanae. Modo scire perfecte propter quid
   est scire causam efficientem ut sufficienter se habet ad talem effectum. Ideo scire perfecte
   propter quid non est scire per aliquam causam nisi propriam uel appropriatam circumstantiis
   eam determinantibus et eam appropriantibus. Et ita ad sciendum perfecte propter quid
   requiritur cum necessitate et perseitate appropriatio quae reddit secundum quod ipsum. </p>


      <p xml:id="Buzcv2-d1e305-d1e181"> Deinde, notandum est quod in scientiis in quibus ea pro quibus termini supponunt non se
   habent ad inuicem sicut causa ad causatum, ut in mathematicis, subiectum accipitur tamquam
   causa passionis et definitio quidditatiua tamquam causa definiti, sicut ante dictum est. Ideo
   etiam subiectum proprium accipitur proprie tamquam causa propria passionis. Ideo sicut in uere
   causis et causatis non scitur perfecte propter quid effectus est nisi sciatur eius causa cum
   appropriatione, ita nec perfecte dicimus scire passionem nisi de subiecto appropriato per
   modum appropriatum, et hoc est secundum quod ipsum. </p>


      <p xml:id="Buzcv2-d1e305-d1e184"> Tamen ad magis explicandum intentionem <name ref="#Aristotle">Aristotilis</name> et ueritatem quaesiti pono conclusiones.
   Una est quod nulla passio habens subiectum proprium et adaequatum scitur perfecte
   demonstratiue nisi sciatur de illo subiecto proprio. Probatio: quia si solum sciatur de
   subiecto inferiori, tunc non scietur secundum suum totum ambitum, eo quod conuenit aliis, et
   ita non scietur perfecte; si uero sciatur solum de subiecto superiori, tunc non scietur de
   illo uniuersaliter, sed solum particulariter, et illa scientia non est perfecta, quia
   relinquit dubium quibus insit et quibus non: uerbi gratia, si tu solum scias quod omnis
   isosceles habet tres angulos aequales duobus rectis, tu non habes de illa passione scientiam
   secundum suum totum ambitum, cum illa conueniat aliis ab isoscele, ut isopleuro et gradato; si
   autem sciatur quod aliqua figura habet tres angulos aequales duobus rectis, adhuc dubitatur
   utrum omnis habeat, et si sciatur quod aliqua habet et non omnis, adhuc dubitatur quae sit
   illa quae habet et quae non habet; ideo de passione non habetur perfecta scientia. </p>


      <p xml:id="Buzcv2-d1e305-d1e190"> Secunda conclusio est haec, quod nulla passio perfecte potest sciri de subiecto proprio
   uniuersaliter nisi per medium proprium et conuertibile. Quia non potest de eo sciri nisi per
   primum modum primae figurae, et <supplied>in</supplied> isto modo impossibile est quod medium
   sit supra maiorem extremitatem, eo quod maior extremitas dicitur de medio uniuersaliter;
   impossibile etiam est quod medium sit sub minori extremitate, quia praedicatur de ea
   uniuersaliter; ergo si maior extremitas et minor <supplied>LACUNA</supplied>
      </p>


      <p xml:id="Buzcv2-d1e305-d1e199"> Ex ista sequitur tertia conclusio, quod de nulla passione habente subiectum proprium habetur
   scientia demonstratiua perfecta nisi ex praemissis secundum quod ipsum. Praemissae enim
   reducuntur ad secundum quod ipsum quando medium est utrique extremitati proprium et
   conuertibile. Et credo quod hoc intellexit <name ref="#Aristotle">Aristotiles</name>. </p>


      <p xml:id="Buzcv2-d1e305-d1e206"> Quarta conclusio est quod aliquae sunt passiones demonstratiue scibiles de suis subiectis
   quae nullum habent subiectum proprium et adaequatum. Verbi gratia, perpetuitas secundum
   <name ref="#Aristotle">Aristotilem</name> est scibilis de caelo, de prima materia et de accidentibus caeli. Tamen nullus est
   conceptus substantialis praecise conueniens praedictis. Ideo dictae passioni non potest
   assignari subiectum substantiale proprium et adaequatum. Et si tu dicas quod ei assignatur
   subiectum accidentale et connotatiuum, tunc dicam quod tale subiectum non erit subiectum
   ultimatum, immo passio quaedam scibilis, sicut <supplied>perpetuitas</supplied> de deo et
   prima materia et aliis praedictis. Et non potest assignari sibi subiectum proprium et
   adaequatum, quia non substantiale, ut dicebatur, nec accidentale, quia sic procederetur in
   infinitum. </p>


      <p xml:id="Buzcv2-d1e305-d1e215"> Ex istis concludo quintam conclusionem, quod aliquae passiones sciuntur demonstratiue de
   subiectis suis quamuis possibile sit eas sciri absque hoc quod sciantur ex praemissis secundum
   quod ipsum. Quod enim materia est perpetua non potest sciri ex praemissis secundum quod ipsum,
   quia nihil conuertibile materiae esset conuertibile perpetuitati uel e conuerso. </p>


      <p xml:id="Buzcv2-d1e305-d1e218"> Sexta conclusio est quod multae conclusiones sciuntur quantum possibile est eas sciri absque
   hoc quod praemissae per quas sciuntur sint secundum quod ipsum. Verbi gratia, quod omnis
   isosceles habet tres angulos aequales duobus rectis scibile est demonstratiue, et non essent
   praemissae secundum quod ipsum. Similiter posset demonstrari quod omnis homo est substantia,
   et non essent praemissae secundum quod ipsum, propter inconuertibilitatem terminorum. Et
   omnino ubi termini conclusionis non sunt conuertibiles ad inuicem, si illa conclusio sit
   demonstrabilis, ipsa non scitur ex praemissis secundum quod ipsum, licet sciatur in quantum
   perfecte posset sciri. </p>


      <p xml:id="Buzcv2-d1e305-d1e221"> Ad rationes. </p>


      <p xml:id="Buzcv2-d1e305-d1e224"> 1. Ad primam potest dici quod demonstratio uocatur <mentioned>per causam remotam</mentioned> in proposito quando
   nomen significans causam non est appropriatum per circumstantias nomini significanti effectum,
   sed uocatur <mentioned>per causam propinquam et propriam</mentioned> si in demonstratione fuit talis appropriatio.
   Ideo in proposito non uocamus <mentioned>causam remotam</mentioned> illam causam quae uere et realiter est communis
   in causando, sicut esset deus aut caelum, nec in proposito uocamus <mentioned>causam primam</mentioned> illam quae
   uere est prima in essendo, sicut deus, quia sic non oportet demonstrationem esse ex primis
   causis, immo per primoritatem in proposito intelligimus immediationem propositionis. Et sic
   patet quod illae rationes quae arguebant de remota causa non sunt ad propositum. Et de eis
   etiam dicetur post. </p>


      <p xml:id="Buzcv2-d1e305-d1e239"> 2. Ad aliam, posset concedi quod <name ref="#Aristotle">Aristotiles</name> in illa quaestione non dicebat de negatiuis,
   nec intendebat de illis quae dicta sunt, scilicet in quibus scientia perfecta habetur de
   passione habente subiectum proprium. </p>


      <p xml:id="Buzcv2-d1e305-d1e246"> 3.Ad aliam, concessum est quod multae conclusiones sunt scibiles et demonstrabiles quae non
   possunt demonstrari ex praemissis secundum quod ipsum. </p>


    </div>
   </body>
  </text>
</TEI>
<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 5</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 5</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e104">
      <head xml:id="Buzcv2-d1e104-Hd1e101">Quaestio 5</head>
      <head xml:id="Buzcv2-d1e104-Hd1e104" type="question-title">UTRUM PRAECOGNITIONES SINT DUAE ET NON PLURES NEC PAUCIORES</head>
      <p xml:id="Buzcv2-d1e104-d1e107"> Consequenter quaeritur, quinto, utrum praecognitiones sint duae, et non plures nec
   pauciores, scilicet quid est et quia est. </p>


      <p xml:id="Buzcv2-d1e104-d1e110"> 1. Arguitur quod sunt plures: quia praecognita sunt plura; igitur praecognitiones sunt
   plures quam duae. Antecedens patet: quia praecognita sunt ad minus tria, scilicet subiectum,
   passio et dignitas, ut patet primo huius. Et consequentia patet: quia oportet alterius
   praecogniti esse aliam praecognitionem. </p>


      <p xml:id="Buzcv2-d1e104-d1e113"> 2. Item, quaestiones sunt plures quam duae, quia sunt quattuor, ut patet secundo huius;
   igitur praecognitiones erunt plures quam duae, quia praecognitio et quaestio opponuntur sicut
   dubitabile et non dubitabile, et quot modis dicitur unum oppositorum, tot modis dicitur et
   reliquum. </p>


      <p xml:id="Buzcv2-d1e104-d1e117"> 3. Item, una praecognitio est quid est quod dicitur per nomen, et cum illa oportet de
   subiecto praecognoscere quia est ens, et de dignitate quia est uera; cum igitur sit idem esse
   ens et esse uerum, sequitur quod erunt ad minus tres praecognitiones. </p>


      <p xml:id="Buzcv2-d1e104-d1e120"> 4. Item, omne scitum scitur ex praecognitione, ut patet in prima propositione libri*; igitur
   si sunt plura scita quam duo, erunt plures praecognitiones quam duae; modo plura sunt scita
   quam duo, quia sunt quattuor, ut dicitur secundo huius*; ergo ... et caetera. </p>


      <p xml:id="Buzcv2-d1e104-d1e123"> 5. Item, non sunt solum duae praecognitiones secundum numerum, nec secundum speciem aut
   etiam genus: quia in diuersis scientiis oportet esse diuersae praecognitiones; immo et
   subiecta et passiones, in quibus oportet esse praecognitiones, sunt plura secundum numerum,
   uel secundum speciem uel secundum genus, quam duo; et sic patet quod nullo dictorum modorum
   duae sint praecognitiones solum; nec uidentur esse duae secundum analogiam, quia non apparet
   quae et quales essent illae analogiae. </p>


      <p xml:id="Buzcv2-d1e104-d1e126"> 6. Deinde arguitur quod sint pauciores quam duae: quia quaestiones non sunt praecognitiones;
   tamen quia est et quid est sunt quaestiones, ut patet secundo huius*; ergo non sunt
   praecognitiones, et sic nullae erunt praecognitiones. </p>


      <p xml:id="Buzcv2-d1e104-d1e129"> 7. Item, praecognitum non est praecognitio; sed quia est et quid est sunt praecognita, quia
   praecognoscuntur de subiecto et passione et dignitate; ergo non sunt praecognitiones. </p>


      <p xml:id="Buzcv2-d1e104-d1e132"> 8. Item, nihil magis uidetur esse praecognitio quam quia est dignitatis, uel etiam quid
   nominis subiecti uel passionis; modo quid nominis docetur per grammaticam, et quia est
   dignitatis docetur, ut uidetur quarto Metaphysicae*, contra negantes prima principia; ergo
   haec non sunt praecognitiones. </p>


      <p xml:id="Buzcv2-d1e104-d1e136"> Oppositum arguitur per <name ref="#Aristotle">Aristotilem</name>, dicentem quod dupliciter necesse est praecognoscere,
   scilicet quid est et quia est, de subiecto, passione et dignitate. </p>


      <p xml:id="Buzcv2-d1e104-d1e142"> Notandum est quod <mentioned>praecognitio</mentioned> idem est quod <mentioned>prior cognitio</mentioned>; et <mentioned>prius</mentioned> dicitur relatiue
   ad <mentioned>posterius</mentioned>; ideo praecognitio dicitur in respectu posterioris cognitionis, et illa
   cognitio est notitia conclusionis quam innati sumus doceri. Et sciatis quod praecognitiones
   non solum habent locum in demonstratiuis scientiis, immo in omnibus doctrinis, siue sint
   demonstratiuae, siue probabiles uel persuasiuae. Et hoc patet per <name ref="#Aristotle">Aristotilem</name>, in littera:
   quia, declarando primam propositionem libri, inducebat tam in mathematicis scientiis, quae
   sunt demonstratiuae, quam in rhetoricis, quae sunt solum persuasiuae. Igitur praecognitio, ut
   hic accipitur, est cognitio prima notitia doctrinali alicuius conclusionis ex qua fit nobis
   huius modi notitia conclusionis. </p>


      <p xml:id="Buzcv2-d1e104-d1e160"> Quibus uisis, de uirtute sermonis potest poni haec conclusio quod praecognitio est una
   tantum; similiter praecognitiones sunt duae tantum, et non plures, sicut homines, puta
   Iohannes et Petrus, sunt duo tantum, et non plures; similiter praecognitiones sunt mille
   tantum, sicut homines sunt mille. Tamen, ut ueniamus ad intentionem <name ref="#Aristotle">Aristotilis</name> et expositorum
   suorum, dicendum est quod de omnibus nominibus intrantibus demonstrationem, seu processum
   doctrinalem, necesse est praecognoscere eorum significationes, quia aliter discipulus non
   posset doceri a doctore. Et hoc est quod uocamus praecognoscere quid est quod dicitur per
   nomen. </p>


      <p xml:id="Buzcv2-d1e104-d1e166"> Et circa hoc debetis notare quod in aliquibus non est idem quid nominis et quid rei. Quia
   nomen pro nullo supponens, cuius modi est hoc nomen <mentioned>uacuum</mentioned>, habet bene definitionem
   explicantem quid nomen significat, tamen non habet definitionem explicantem quid uacuum est,
   quia uacuum pro nullo supponit; et sic ubi nomen definitum pro nullo supponit, definitio
   dicens quid nominis* et definitio dicens quid rei* differunt. Tamen, hoc non obstante, aliquae
   sunt definitiones dicentes quid rei quae sunt dubiae et inuestigabiles per doctrinam. Sed
   definitiones dicentes quid nominis non possunt probari, quia significationes nominum sunt ad
   placitum. Ideo non est inconueniens quod quid nominis sit praecognitio et quid rei sit
   dubitabilis quaestio. </p>


      <p xml:id="Buzcv2-d1e104-d1e172"> Deinde, quantum ad quia est, sciendum est quod de praemissis per quas conclusio docetur
   oportet praecognoscere quod sunt uerae, uel quod ita est sicut per eas significatur, aut
   aliquid proportionabile. Et hoc est quod uocamus praecognoscere de dignitate quia est; nam in
   una significatione hoc nomen <mentioned>ens</mentioned> significat idem quod <mentioned>uerum</mentioned>, ut patet quinto* et sexto*
   Metaphysicae. </p>


      <p xml:id="Buzcv2-d1e104-d1e181"> Deinde, etiam de aliquo subiecto oportet praecognoscere hoc praedicatum <mentioned>est</mentioned>. Quia nullus
   quaerit scientiam quin intendat eam quaerere de aliquo ente praesente, aut praeterito aut
   futuro, aut saltem possibili; ideo praecognouit aliquid esse, aut fuisse <supplied>aut futurum
    esse</supplied>, aut esse possibile, de quo ipse quaerit habere scientiam, siue notitiam,
   prius dubitatam. Et hoc est quod uocamus de subiecto praecognoscere quid est. </p>


      <p xml:id="Buzcv2-d1e104-d1e191"> Nunc ergo finaliter dicamus quod duae sunt praecognitiones, et non plures quam duae, ad
   istum sensum quod omnia quae oportet in doctrina alicuius conclusionis praecognoscere de illis
   quae intrant demonstrationem, siue processum doctrinalem, nominantur duobus nominibus,
   scilicet <mentioned>quia est</mentioned> et <mentioned>quid est</mentioned>. Oportet enim de omnibus terminis praecognoscere quid est,
   scilicet quid est quod dicitur per nomen, et de omni praemissa oportet praecognoscere quia est
   uera, uel quia ita est sicut per eam significatur, uel aliquid proportionabile; et oportet
   etiam praecognoscere de aliquo subiecto hoc uerbum <mentioned>est</mentioned>, uel <mentioned>fuit</mentioned> uel <mentioned>erit</mentioned>. </p>


      <p xml:id="Buzcv2-d1e104-d1e209"> Tunc soluuntur rationes. </p>


      <p xml:id="Buzcv2-d1e104-d1e212"> 1. Ad primam, concedo quod praecognita remota sunt subiectum, passio et dignitas, uel etiam
   res significatae per subiecta, passiones et dignitates. Tamen haec non sunt omnibus modis
   quibus possunt cognosci praecognita; et ideo quaedam sunt praecognita propinqua, scilicet quae
   de praedictis cognoscuntur, et illa omnia uocantur illis duobus nominibus: de praedictis enim
   tribus uel praecognoscitur quia est uel quid est; et sic reuertitur sensus prius datus,
   scilicet in positione. </p>


      <p xml:id="Buzcv2-d1e104-d1e215"> 2. Ad aliam, etiam conceditur quod sunt quattuor quaestiones, id est omnes quaestiones
   nominantur his quattuor nominibus, de quibus secundo huius uidebitur. Et quando dicitur <quote xml:id="Buzcv2-d1e104-Qd1e217">quot
   modis dicitur unum oppositorum, et reliquum</quote>, solet dici, et bene, quod hoc non est
   necessarium quantum ad supposita: quia possunt esse plura bona quam mala, uel nigra quam alba.
   Sed illa regula intelligitur quantum ad significata, id est quantum ad rationes secundum quas
   illa nomina significant ea quae significant, ita quod si duo nomina sint ad inuicem opposita
   secundum omnes suas significationes, oportet si unum est aequiuocum quod etiam alterum sit
   aequiuocum. Non ergo oportet praecognitiones et quaestiones esse ad inuicem aequales secundum
   numerum, sicut nec alba et nigra. </p>


      <p xml:id="Buzcv2-d1e104-d1e221"> 3. Ad aliam, concedo quod plures sunt quam duae, immo plures quam mille. Tamen, hoc non
   obstante, omnia quae praecognoscuntur de his quae intrant demonstrationem nominantur illis
   duobus nominibus superius dictis. </p>


      <p xml:id="Buzcv2-d1e104-d1e224"> 4. Ad aliam similiter concedo quod scita sunt plura quam duo, et etiam plura praecognita
   quam duo, similiter praecognitiones, quibus tamen non obstantibus adhuc saluatur sensus primus
   datus. </p>


      <p xml:id="Buzcv2-d1e104-d1e228"> 5. Ad aliam dico quod praecognitiones sunt infinitae quo ad nos, ita quod nullus potest
   scire quantus sit numerus maximus praecognitionum. Tamen duo nomina, et iam dico duo secundum
   numerum, possunt significare omnia quae praecognoscuntur de his quae intrant demonstrationem. </p>


      <p xml:id="Buzcv2-d1e104-d1e231"> 6. Ad argumentum quod sint pauciores, concedo quod quaestiones in processu in quo sunt
   quaestiones non sunt praecognitiones. Ideo est idem quia est cuius est quaestio et quia est
   cuius est praecognitio, quoniam quia est praemissae est praecognitio et quia est conclusionis
   est quaestio. Etiam quia est subiecti est praecognitio et aliquando quia est passionis est
   quaestio. Ita etiam in eodem processu non est quaestio et praecognitio eiusdem quid est, sed
   saepe quid nominis praecognoscitur et quid rei, sine aliqua definitione, docetur et
   inquiritur. </p>


      <p xml:id="Buzcv2-d1e104-d1e234"> 7. Ad aliam concedo quod <mentioned>quia est</mentioned> et <mentioned>quid est</mentioned> in nominatiuo casu accepta non sunt
   praecognitiones, immo sunt praecognita de subiecto et passione et dignitate, sed eorum quia
   est et quid est sunt praecognitiones. </p>


      <p xml:id="Buzcv2-d1e104-d1e243"> 8. Ad aliam dico quod quid nominis non potest declarari nisi per uoluntariam receptionem
   discipuli, et non quia intellectus cogatur ad credendum, et hoc non est proprie scientia.
   Similiter dico quod quia est dignitatis non docetur nec probatur in metaphysica, sed ibi
   ostenditur bene quo modo negans potest duci ad redargutionem. </p>
    </div>
   </body>
  </text>
</TEI>
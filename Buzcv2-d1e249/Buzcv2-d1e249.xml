<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 17a  </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 17a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e249">
      <head xml:id="Buzcv2-d1e249-Hd1e101"> Quaestio 17a </head>

      <head xml:id="Buzcv2-d1e249-Hd1e104" type="question-title"> UTRUM OMNIS DIFFINITIO ET QUAELIBET EIUS PARS PRAEDICETUR PER SE DE SUO DIFFINITO </head>








      <p xml:id="Buzcv2-d1e249-d1e107"> Consequenter quaeritur, decimo septimo, utrum omnis definitio et quaelibet eius pars
   praedicetur per se de suo definito. </p>


      <p xml:id="Buzcv2-d1e249-d1e110"> 1. Arguitur primo quod non: quia saepe in definitionibus ponuntur dictiones pure
   syncategorematicae; saepe etiam in definitionibus ponuntur termini qui non sunt nati subiici
   nec, per consequens, praedicari. </p>


      <p xml:id="Buzcv2-d1e249-d1e113"> 2. Secundo, omne per se est necessarium; tamen nullus terminus praedicatur necessario de
   alio, quia potest non praedicari de eo, scilicet si solitarie sumatur; ergo nullus terminus
   praedicatur per se. </p>


      <p xml:id="Buzcv2-d1e249-d1e117"> 3. Item, si dicamus aliquem terminum praedicari de alio termino per se, hoc non potest dici
   ex hoc quod praedicaretur solitarie, quia tunc accidens separabile praedicaretur per se, sicut
   alter terminus; nec potest dici quod praedicaretur per se ex eo quia propositio quandocumque
   formatur sit uera, quia tunc non quaecumque definitio praedicaretur per se de suo definito, eo
   quod aliquae tales propositiones sunt falsae: unde haec est falsa <mentioned>uacuum est locus non
   repletus corpore</mentioned>, quia sequeretur quod uacuum esset locus, quod est falsum; tamen ibi erat
   praedicatio definitionis uerae de uacuo; similiter, haec est modo falsa <mentioned>eclipsis lunae est
   defectus luminis a luna</mentioned>, quia eclipsis modo non est; ergo illa propositio affirmatiua est
   falsa in qua subiicitur iste terminus <mentioned>eclipsis lunae</mentioned>; tamen erat ibi praedicatio
   definitionis de definito; et sic uidetur quod non potest esse quod unus terminus praedicatur
   per se de alio termino. </p>


      <p xml:id="Buzcv2-d1e249-d1e129"> 4. Item, partes definitionis sunt partes rei, septimo Metaphysicae*; tamen pars non
   praedicatur per se, nec uere, de suo toto, quia non est uerum quod domus est paries; ergo
   nulla pars definitionis praedicatur per se de definito; et maxime, ut dicit Porphyrius*, quia
   species componitur ex genere et differentia, sicut statua ex aere et figura, et ita genus et
   differentia sunt partes speciei, et pars non praedicatur uere de suo toto, ut dicitur; ergo
   genus et differentia non praedicantur per se de specie. </p>


      <p xml:id="Buzcv2-d1e249-d1e132"> 5. Item, iste terminus <mentioned>animal</mentioned> significat magis diuersa ab homine quam eadem cum homine;
   sed ueritas affirmatiuae est ratione identitatis significati per subiectum et praedicatum, et
   falsitas eius est ratione diuersitatis; ergo haec propositio <mentioned>homo est animal</mentioned> est magis falsa
   quam uera; ergo non est per se uera. </p>


      <p xml:id="Buzcv2-d1e249-d1e141"> Oppositum arguitur per <name ref="#Aristotle">Aristotilem</name> in littera. </p>




      <p xml:id="Buzcv2-d1e249-d1e147"> In ista quaestione notanda sunt aliqua communia ualentia ad sequentes quaestiones. Et primo
   uidendum est unde dicamus praedicatum dici, seu praedicari, per se de aliquo subiecto. Et
   primo dico quod non ex eo praedicatum dicitur <mentioned>per se</mentioned> praedicari quia solitarie praedicatur:
   quia tunc ita bene <mentioned>album</mentioned> uel <mentioned>currens</mentioned> praedicaretur per se de homine sicut <mentioned>animal</mentioned> et
   <mentioned>risibile</mentioned>, quod est manifeste falsum. </p>


      <p xml:id="Buzcv2-d1e249-d1e165"> Secundo, dico quod praedicatum non dicitur praedicari per se ex eo quod sit causa sui in
   praedicando, quod tamen uidetur proportionare de uirtute sermonis, cum haec dictio <mentioned>per se</mentioned>
   designat causalitatem. Declaro igitur quod non ex hoc dicitur praedicatum praedicari <mentioned>per se</mentioned>.
   Quia sequeretur, ut prius dicebam, quod <mentioned>currens</mentioned> ita bene praedicaretur de homine sicut
   <mentioned>risibile</mentioned>. Quoniam licet neutrum illorum sit causa sufficiens ad praedicandum de aliquo
   subiecto, tamen quodlibet illorum cum ipso intellectu formante propositionem est ad hoc causa
   sufficiens. </p>


      <p xml:id="Buzcv2-d1e249-d1e181"> Deinde, quia subdit <name ref="#Grosseteste">Lincolniensis</name> 
       <quote xml:id="Buzcv2-d1e249-Qd1e186">
        <mentioned>per se</mentioned> uno modo dicitur negatiue, scilicet quia non per
   causam aliam a se; isto modo enim deus est per se</quote>*, tertio dico quod praedicatum non dicitur
   <mentioned>per se</mentioned> praedicari eo quod non per aliam causam, Quia in omni praedicatione praeter terminos
   est alia causa, scilicet intellectus formans propositionem. Et etiam non requiritur alia causa
   ad formandum propositionem falsam quae etiam non requiritur ad ueram. Et ex istis potest
   concludi quod cum dicimus aliquod praedicatum praedicari <mentioned>per se</mentioned> et aliud praedicari <mentioned>per
   accidens</mentioned> non est sensus propositionis secundum propriam locutionem. Immo ad alium sensum
   dicimus praedicatum praedicari <mentioned>per se</mentioned> de suo subiecto: quia propositio in qua sic
   praedicatur est per se uera. </p>


      <p xml:id="Buzcv2-d1e249-d1e206"> Sed tunc oportet uidere unde propositio dicatur <mentioned>per se uera</mentioned>. De hoc dico primo quod
   propositio non dicitur <mentioned>per se uera</mentioned> quia sit solitarie uera. Quia tunc propositio per
   accidens posset esse per se uera, et quandoque propositio per se uera non esset per se uera,
   scilicet quando sumeretur cum alia uera. </p>


      <p xml:id="Buzcv2-d1e249-d1e215"> Secundo, dico quod propositio non dicitur <mentioned>per se uera</mentioned> quia sit causa sui ueritatis. Quia
   forte propositionis ueritas non est aliud quam ipsa propositio, et idem non est causa sui. Vel
   si ueritas poneretur additum propositioni, ita quod propositio esset materialis causa uel
   subiectum suae ueritatis, tunc ita bene esset hoc uerum de propositione per accidens sicut de
   uera per se. Ergo ex eo non dicitur uera per se quia sit causa sua ueritatis. </p>


      <p xml:id="Buzcv2-d1e249-d1e221"> Tertio, dico quod propositio non dicitur <mentioned>per se uera</mentioned> ex eo quod suae ueritatis non sit
   alia causa. Quoniam si tu diceres quod in propositione per accidens, scilicet contingente, est
   causa ueritatis alia a se, ita dicam de conclusione demonstrationis propter quid, quae tamen
   est uera per se. Ideo hoc non faciebat differentiam inter propositionem ueram per se et ueram
   per accidens. </p>


      <p xml:id="Buzcv2-d1e249-d1e227"> Quarto, etiam dico quod propositio non dicitur <mentioned>per se uera</mentioned> eo quod est ita sicut ipsa
   significat. Quoniam hoc est commune propositioni per se et propositioni uerae per accidens. Et
   ex hoc uidetur concludi quod cum dicimus unam propositionem esse per se et aliam per accidens,
   sensus non est nisi secundum locutionem impropriam. Et quamuis illa dicta prima facie secundum
   locutionem propriam uideantur parum utilia, tamen proficiunt, quia saepe multa decipiuntur ex
   eo quod habent proprium sensum proprii sermonis. </p>


      <p xml:id="Buzcv2-d1e249-d1e233"> Dicamus ergo quod propositio dicitur <mentioned>per se uera</mentioned> similitudinarie, ad talem sensum quod
   sicut homo per se est risibile et ignis est per se calidus eo quod natura uel substantia est
   determinata ad hoc quod iste sit risibilis, scilicet homo, et iste sit calidus, scilicet
   ignis, et quod non est possibile ipsa stante quod ipsum non sit tale, ita propositio dicitur
   <mentioned>per se uera</mentioned>* quia per suam uel suorum terminorum significationem determinata est ad hoc quod
   sit uera et impossibile est ipsa stante ipsam non esse ueram, stante etiam sua significatione.
   Et ad istum eundem sensum debemus intelligere quod praedicatum praedicetur per se de subiecto.
   Sed dicitur propositio <mentioned>per accidens</mentioned> ex eo quod ipsa per suam significationem et suorum
   terminorum non est determinata ad hoc quod sit uera, uel quod sit ita sicut ipsa significat. </p>


      <p xml:id="Buzcv2-d1e249-d1e246"> Secundum hoc respondetur faciliter ad quaestionem. Primo <supplied>dico</supplied> quod non
   omnis definitio dicens quid nominis praedicatur per se de suo definito, saltem mediante hoc
   uerbo <mentioned>est</mentioned>, quia ubi terminus definitus pro nullo supponeret propositio esset falsa de
   uirtute sermonis. Verbi gratia, dicendo <mentioned>uacuum est locus sine corpore</mentioned>, uel <mentioned>non repletus
   corpore</mentioned>, haec propositio de uirtute sermonis est falsa ; tamen in alio sensu propositio esset
   uera, scilicet in isto sensu quo haec oratio <mentioned>locus non repletus corpore</mentioned> significat adaequate
   idem uel eadem sicut iste terminus <mentioned>uacuum</mentioned>. </p>


      <p xml:id="Buzcv2-d1e249-d1e268"> Secundo, dico quod non omnis definitio dicens quid rei praedicatur per se de definito
   secundum suppositionem accidentalem*, scilicet ponendo quod hoc uerbum <mentioned>est</mentioned> restringit
   subiectum et praedicatum ad supponendum solum pro praesentibus. Quia posito quod modo non sit
   lunae eclipsis, et quod modo non sit tonitruum, et non sit rosa, tunc si definitiones
   terminorum istorum praedicarentur de ipsis mediante hac copula <mentioned>est</mentioned>, propositiones essent
   falsae. Modo propositio numquam dicitur per se uera quae potest esse falsa. Ideo tales
   propositiones non essent per se uerae. </p>


      <p xml:id="Buzcv2-d1e249-d1e277"> Ultimo, dico quod omnis definitio dicens quid rei*, uel etiam eius terminus definitus,
   supponit pro aliquo praesenti, praeterito uel futuro, et omnis talis definitio praedicatur per
   se de suo definito secundum suppositionem naturalem. Quia sic propositio ex eius
   significatione est determinata ad hoc quod sit uera, ita quod ipsa stante impossibile est
   ipsam non esse ueram. Verbi gratia, haec est uera quandocumque formatur <mentioned>tonitruum est sonus
   factus in nubibus</mentioned>, quamuis aliquando non sit aliquod tonitruum; et hoc apparuit in alia
   quaestione. Ergo omnis talis est per se uera. Et ita est dicendum si non tota definitio, sed
   pars, ut genus uel differentia, praedicaretur de definito. </p>




      <p xml:id="Buzcv2-d1e249-d1e283"> Tunc respondetur ad rationes. </p>


      <p xml:id="Buzcv2-d1e249-d1e286"> 1. Ad primam, potest concedi quod si sint dictiones syncategorematicae in definitione, istae
   solitarie sumptae non praedicantur de definito, sed congregatum ex eis et categorematicis
   dictionibus. Similiter, si terminus obliquus non sit innatus subiici uel praedicari solitarie,
   tamen sumptus cum alio, scilicet recto, potest subiici uel praedicari; ideo sic et non aliter
   praedicaretur de definito. </p>


      <p xml:id="Buzcv2-d1e249-d1e289"> 2. Ad aliam, concedo quod nullus terminus potest <supplied>per se</supplied> praedicari de
   alio termino. Tamen propositio est bene necessaria, ad sensum alias datum, in qua alius
   terminus de alio termino praedicatur, et tunc dicimus propositionem esse per se et tale
   praedicatum praedicari per se de tali subiecto. </p>


      <p xml:id="Buzcv2-d1e249-d1e296"> 3. Ad aliam, quae quaerit quo modo praedicatum praedicatur per se, dictum est. </p>


      <p xml:id="Buzcv2-d1e249-d1e299"> 4. Ad aliam, dico quod pars uere praedicatur de toto. Quia genus uere praedicatur de
   definitione cuius est ipsum pars integralis. Et cum hoc etiam negatur quod genus sit pars suae
   speciei, sed ad istum sensum est pars speciei quia est pars definitionis speciei. </p>


      <p xml:id="Buzcv2-d1e249-d1e302"> 5. Ad aliam, concedo quod <mentioned>animal</mentioned> significat magis diuersa ab homine quam eadem. Tamen iste
   terminus <mentioned>animal</mentioned> quando indefinite sumitur et sine distributione, non est necessarium ad
   diuersificationem ipsius quod pro ipsis omnibus significatis uerificetur, immo quod supponat
   pro aliquo uel aliquibus. Sed si distribueretur, tunc ad ueritatem requireretur quod esset
   uerificatio pro omnibus. </p>












    </div>
   </body>
  </text>
</TEI>
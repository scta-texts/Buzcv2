<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 13a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 13a</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e204">
      <head xml:id="Buzcv2-d1e204-Hd1e101"> Quaestio 13a </head>
      <head xml:id="Buzcv2-d1e204-Hd1e104" type="question-title"> UTRUM NECESSE SIT MAGIS SCIRE PRAEMISSAS QUAM CONCLUSIONEM </head>








      <p xml:id="Buzcv2-d1e204-d1e107"> Consequenter quaeritur, decimo tertio, utrum necesse sit magis scire praemissas quam
   conclusionem. </p>


      <p xml:id="Buzcv2-d1e204-d1e110"> 1. Arguitur quod non: quia nec necesse est scire praemissas nec conclusionem; igitur neutrum
   est necessarium magis scire. Antecedens patet: quia possibile esset quod Socrates non foret,
   et ita de quolibet alio. </p>


      <p xml:id="Buzcv2-d1e204-d1e113"> 2. Item, possibile est quod illa propositio <mentioned>luna eclipsatur</mentioned>, uel <mentioned>luna est eclipsabilis</mentioned>,
   esset tibi nota et certa, et sic esset tibi scita, et tamen praemissae ex quibus deberet
   demonstrari essent tibi occultae et difficilis inquisitionis, scilicet antequam haberes
   demonstrationes; igitur non magis sciuntur praemissae, et sic non est necesse magis scire
   praemissas. </p>


      <p xml:id="Buzcv2-d1e204-d1e123"> 3. Item, eo quod est perfecte scitum nihil est magis scitum, sicut eo quod est perfecte
   album nihil est magis album; sed conclusio per demonstrationem est perfecte scita; igitur
   praemissae non sunt magis scitae. </p>


      <p xml:id="Buzcv2-d1e204-d1e126"> 4. Item, quinto Physicorum*, dicit <name ref="#Aristotle">Aristotiles</name> quod minus dicitur propter permixtionem sui
   contrarii, sicut minus album dicitur quia plus est permixtum de nigro, et minus calidum
   dicitur quia plus est permixtum de frigiditate; sed numquam in scientia conclusionis est
   aliquid permixtum de contrario, scilicet <supplied>de</supplied> ignorantia, uel de errare uel
   dubitare; ergo conclusio non est minus scita. </p>


      <p xml:id="Buzcv2-d1e204-d1e135"> 5. Item, conclusio <supplied>propriissime</supplied> scitur, ut uult <name ref="#Grosseteste">Lincolniensis</name>, primo
   Posteriorum* (et ob hoc habitum conclusionis uocat <mentioned>scientiam</mentioned>, habitum autem principiorum non
   uocat <mentioned>scientiam</mentioned> sed <mentioned>intellectum</mentioned>); modo illud quod scitur propriissime magis scitur quam
   illud quod scitur communiter et improprie; ergo conclusio magis scitur. </p>


      <p xml:id="Buzcv2-d1e204-d1e153"> 6. Item, scientia conclusionis et scientiam praemissarum non sunt eiusdem speciei; ideo in
   sexto Ethicorum* ponuntur esse diuersae species uel diuersa genera habituum intellectualium;
   modo quae non sunt eiusdem speciei non sunt ad inuicem comparabilia, ut declaratum est septimo
   Physicorum*; igitur scientia praemissarum et scientia conclusionis non sunt ad inuicem
   comparabiles et, per consequens, principium non potest dici magis aut minus scitum quam
   conclusio. </p>


      <p xml:id="Buzcv2-d1e204-d1e156"> 7. Item, quarto Physicorum*, dicit <name ref="#Aristotle">Aristotiles</name> quod omne excedens componitur ex eo quod
   excedit, uel ex consimili, et ex illo in quo excedit, sicut quattuor, qua excedunt tria,
   componuntur ex tribus; et isto modo scientia praemissarum non componitur ex scientia
   conclusionis, nec ex alio consimili quod excedit eam; ergo praemissae non possunt dici magis
   scitae. </p>


      <p xml:id="Buzcv2-d1e204-d1e162"> Oppositum patet <supplied>per</supplied> 
       <name ref="#Aristotle">Aristotilem</name>, primo huius*. </p>




      <p xml:id="Buzcv2-d1e204-d1e172"> Ad quaestionem breuiter respondeo ponendo conclusiones. Prima est quod possibile est aliquam
   conclusionem demonstrare per aliquas praemissas, et tamen postea, illa demonstratione omnino
   oblita, illa conclusio magis et firmius scitur et creditur quam illae praemissae. Et causa
   illius est quia eadem conclusio potest aliquando demonstrari per multas demonstrationes,
   quarum demonstrationum aliquae sunt per praemissas euidentiores quam aliae. Ideo ponamus quod
   A sit conclusio demonstrata per praemissas B, quae quidem praemissae non sunt prima principia
   sed sunt demonstratae cum multo processu ex aliis praemissis. Tunc ponamus quod eadem
   conclusio demonstratur per praemissas B et iterum ex <supplied>aliis</supplied> praemissis,
   quae quidem praemissae sunt multo euidentiores et propinquiores primis principiis quam essent
   praemissae B. Tunc ergo praemissae illae faciunt conclusionem illam A sciri magis et certius
   quam ante sciebatur per praemissas B, et sic nihil prohibet quod conclusio A magis sciatur
   quam praemissae B sciantur. Et sciatis quod per istum modum saepe praemissae
    <supplied>quae</supplied> demonstrant conclusionem postea demonstrantur per illam
   conclusionem, scilicet quando contingit quod illa conclusio est demonstrata per alias
   praemissas. </p>


      <p xml:id="Buzcv2-d1e204-d1e181"> Secunda conclusio <supplied>est</supplied> quod necesse est praemissas esse notiores sua
   conclusione quando per eas demonstratur illa conclusio, uel quando illa conclusio primitus est
   demonstrata per eas. Quia nisi praemissae essent tunc notiores conclusione, sequeretur quod
   esset petitio principii, et non demonstratio, quod est contra positum, quia positum
    <supplied>est</supplied> quod conclusio tunc demonstretur per illas praemissas. Item,
   praemissae quando demonstrant conclusionem notificant nobis conclusionem; ideo oportet
   notificationem fieri per magis nota; ideo tunc praemissae sunt magis notae et caetera. </p>


      <p xml:id="Buzcv2-d1e204-d1e190"> Tertia conclusio est quod oportet semper praemissas esse notiores conclusione si conclusio
   solum fuerit demonstrata per illas praemissas, scilicet unica demonstratione, ita quod non
   oblita sit illa demonstratio. Et hoc probatur per rationem <name ref="#Aristotle">Aristotilis</name>: quia propter quod
   unumquodque, tale est illud magis tale est (si additae sunt condiciones dictae in praecedenti
   quaestione); sed in casu posito propter illas praemissas esse scitas, et non propter alias,
   conclusio est scita et credita; ergo oportet illas praemissas esse magis scitas et magis
   creditas. </p>


      <p xml:id="Buzcv2-d1e204-d1e196"> Notandum est quod multi* dicunt consimiles comparationes esse faciendas quantum ad ueritatem
   et quantum ad necessitatem conclusionis et praemissarum. Praemissae <supplied>enim</supplied>
   sunt magis uerae et magis necessariae, eo quod propter ueritatem et necessitatem earum
   conclusio est uera et necessaria, et ita dicit <name ref="#Aristotle">Aristotiles</name>, secundo Metaphysicae*, quod
   principia primo oportet esse uerissima, cum sint ex se uera, et sic de aliis. </p>


      <p xml:id="Buzcv2-d1e204-d1e205"> Causa breuitatis tamen ego respondeo quod illae conclusiones de ueritate et falsitate non
   sunt concedendae ad proprietatem sermonis. Quia falsum est dicere quod conclusio sit uera et
   necessaria propter ueritatem et necessitatem praemissarum: quia si formaretur absque
   praemissis, adhuc ipsa esset uera et necessaria; ideo conclusio in sua ueritate et necessitate
   non dependet a ueritate uel necessitate praemissarum. Sed tamen dicta <name ref="#Aristotle">Aristotilis</name> et aliorum
   de ueritate et necessitate huius modi sic debent intelligi quod in omni demonstratione propter
   quid causae ueritatis et necessitatis praemissarum sunt potiores et priores quam causa
   propinqua ueritatis et necessitatis conclusionis, et causa propinqua ueritatis aut
   necessitatis <supplied>conclusionis</supplied> dependet ex causis ueritatis et necessitatis
   praemissarum, et hoc est dictum quod esse ita sicut per conclusionem significatur esse
   dependet ab hoc quod est ita sicut per praemissas. Ideo potest concludi quod magis potius et
   prius est ita sicut significatur per praemissas quam sit ita sicut per conclusionem
   significatur. Et sicut prius dixi istum modum modificetis in intellectu uestro secundum ea
   quae prius dicta sunt de causis ueritatis propositionum. </p>


      <p xml:id="Buzcv2-d1e204-d1e214"> Et ex istis dictis finaliter concludo quod praemissae in demonstratione sunt magis uerae et
   magis necessariae obiectiue quam conclusio, et quod ueritas et necessitas praemissarum est
   obiectiue, non formaliter, causa ueritatis uel necessitatis conclusionis. Tamen in
   demonstratione quid et a posteriori non esset ita, immo e conuerso. </p>




      <p xml:id="Buzcv2-d1e204-d1e218"> Tunc ad rationes. </p>


      <p xml:id="Buzcv2-d1e204-d1e221"> 1. Ad primam, concedo quod non est necesse scire praemissas nec conclusiones. Sed sensus
   debet esse condicionalis, scilicet quod est necesse, si conclusio demonstratur per praemissas,
   illas praemissas esse magis scitas. </p>


      <p xml:id="Buzcv2-d1e204-d1e224"> 2. Ad aliam, dico quod per demonstrationem propter quid non docemur quod luna eclipsatur,
   quia hoc uidemus ad sensum, et hoc supponimus, nec illud quaerimus, sed hoc uidentes quaerimus
   propter quid luna eclipsatur. Ideo concedo bene quod magis possimus scire, et certius, lunam
   eclipsari uel esse eclipsabilem quam sciamus demonstrando illam conclusionem propter quid.
   Tamen impossibile est quod sciamus magis propter quid luna eclipsatur quam praemissas per quas
   hoc demonstratur. </p>


      <p xml:id="Buzcv2-d1e204-d1e227"> 3. Ad aliam, soluitur per distinctionem de perfecto datam quinto Metaphysicae*. Aliquid enim
   dicitur <mentioned>perfectum</mentioned> simpliciter, et tunc nihil est perfectius; aliud dicitur <mentioned>perfectum</mentioned> in
   suo genere uel specie, et tunc nihil est perfectius in suo genere uel specie. Perfectum igitur
   simpliciter est deus, sed in genere animalis perfectum est homo, et in specie canum aliquis
   canis. Tunc ego dico quod nulla conclusio perfecte scitur, quia principia magis sciuntur et
   perfectius, sed conclusio demonstrata bene scitur perfecte in genere scientiae conclusionum
   uel in specie talium conclusionum. </p>


      <p xml:id="Buzcv2-d1e204-d1e236"> 4. Ad aliam, dico quod secundum + quod est per se motus demonstrationis numquam minus nisi
   cum commixtione contrarii+ sed non oportet ita esse in aliis qualitatibus. Nam minor bonitas
   est bene sine malitia aliqua, sicut possibile est quod omnis sanctus est minus bonus alio et
   intelligentia quaedam est minus bona deo; tamen nihil est ibi malitiae. Ita potest esse lumen
   minus intensum, sine mixtione contrarii, quia lumen non habet contrarium, et ita est in
   proposito quod aliquid potest esse minus scitum alio, licet sit ibi minus erroris gradus uel
   dubitationis, et est una scientia minus perfecta alia sine gradu erroris. </p>


      <p xml:id="Buzcv2-d1e204-d1e239"> 5. Ad aliam, dicendum est quod conclusio non dicitur magis proprie sciri quam principium eo
   quod perfectius aut euidentius sciatur, sed solum ex eo quod hoc nomen <mentioned>scientia</mentioned>, quando
   stricte sumitur secundum suam propriam significationem, restringitur ad significandum
   scientias conclusionum, et tunc hoc nomen <mentioned>intellectus</mentioned> significat notitias principiorum. Et
   secundum istum modum diceremus quod intellectus est notitia certior et firmior quam scientia,
   et reuerteretur totum in idem. </p>


      <p xml:id="Buzcv2-d1e204-d1e249"> 7. Ad aliam, dicitur similiter quod illa auctoritas, in septimo Physicorum*, de excessu
   intelligitur ubicumque fit comparatio uel excessus secundum determinatam proportionem uel
   mensuram. Sed aliae sunt comparationes, siue proportiones, et mensurae quae essent inter
   diuersa specie uel genere, ut quod homo est perfectior asino et deus homine, cum deus non
   componatur ex perfectione humana nec ex aliquo consimili, et ita est in proposito. Principium
   enim est magis scitum quam conclusio secundum aliquam proportionem uel mensuram. </p>


      <p xml:id="Buzcv2-d1e204-d1e252"> Et sic est finis huius quaestionis. </p>












    </div>
   </body>
  </text>
</TEI>
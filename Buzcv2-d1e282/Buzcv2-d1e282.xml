<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 20a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 20a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e282">
      <head xml:id="Buzcv2-d1e282-Hd1e101"> Quaestio 20a </head>

      <head xml:id="Buzcv2-d1e282-Hd1e104" type="question-title"> UTRUM TERTIUS MODUS DICENDI 'PER SE' ET QUARTUS PERTINEANT AD
   DEMONSTRATIONES SIVE INTRENT DEMONSTRATIONES </head>


      <p xml:id="Buzcv2-d1e282-d1e107"> Consequenter quaeritur, uicesimo, utrum tertius modus dicendi <mentioned>per se</mentioned> et quartus, quos
   ponit <name ref="#Aristotle">Aristotiles</name> primo huius*, pertineant ad demonstrationes, siue intrent demonstrationes. </p>


      <p xml:id="Buzcv2-d1e282-d1e116"> 1. Arguitur primo quod non: quia dicit <name ref="#Aristotle">Aristotiles</name> 
       <quote xml:id="Buzcv2-d1e282-Qd1e121">quae ergo dicuntur in simpliciter
   scibilibus haec sunt</quote>*, et enumerat solum duos modos dicendi <mentioned>per se</mentioned>; ergo intentio eius
   uidetur esse quod in simpliciter scibilibus, id est in scientiis, non intrant nisi illi duo
   modi. </p>


      <p xml:id="Buzcv2-d1e282-d1e128"> 2. Item, in demonstrationibus non ponitur nisi praemissae et conclusiones; sed illae sunt in
   primo modo uel in secundo modo dicendi <mentioned>per se</mentioned>, eo quod omnes illae sunt denominationes
   quidditatiuae, et <supplied>non</supplied> denominatiuae; ergo tertius modus et quartus nihil
   faciunt ad demonstrationem. </p>


      <p xml:id="Buzcv2-d1e282-d1e138"> 3. Item, in tertio modo, qui dicitur <mentioned>modus essendi per se</mentioned> non dicitur aliquid esse per se
   nisi substantia, et substantiae non intrant demonstrationes, eo quod omnes propositiones uel
   termini sunt accidentia; ergo tertius modus non pertinet ad demonstrationem. </p>


      <p xml:id="Buzcv2-d1e282-d1e144"> 4. Item, quantum ad quartum modum, si praemissae dicantur esse causa conclusionis, tamen
   neutra per se, scilicet sine alia, est causa conclusionis, ex eo quod ex uno nihil sequitur;
   ergo non est in demonstratione modus causandi per se. </p>


      <p xml:id="Buzcv2-d1e282-d1e147"> In oppositum est <name ref="#Aristotle">Aristotiles</name>: quia in uanum determinaret de istis modis in isto libro* si
   non pertinerent ad demonstrationes. </p>


      <p xml:id="Buzcv2-d1e282-d1e153"> Item, demonstrationes proueniunt ad ultimum subiectum et praedicatum primum, quod probat
   <name ref="#Aristotle">Aristotiles</name> primo huius, capitulo de statu in praedicatis*; sed ultimum subiectum est quod non
   amplius dicitur de alio subiecto, et hoc uocat <name ref="#Aristotle">Aristotiles</name> 
       <mentioned>in tertio modo esse per se</mentioned>; ergo
   iste tertius modus pertinet ad demonstrationem. </p>


      <p xml:id="Buzcv2-d1e282-d1e165"> Item, demonstratio debet esse ex causis primis et immediatis, ut patet primo huius*; et non
   ex causis per accidens; ergo ex causis per se; ergo modus causandi per se, qui dicitur
   <mentioned>quartus modus</mentioned>, pertinet ad demonstrationem. </p>
      <p xml:id="Buzcv2-d1e282-d1e171"> Notandum est quod in demonstratione tria ordinate se habentia concurrunt: primo termini ex
   quibus praemissae et conclusio formantur, et secundo propositiones, scilicet praemissae et
    <supplied>conclusio</supplied>, et tertio habitudo praemissarum ad conclusionem, secundum
   quam <supplied>per</supplied> scientiam praemissarum scitur conclusio. Modo ad propositiones
   pertinent modi dicendi per se uel dicendi per accidens praedicatum de subiecto, et modi
   dicendi per se attributi propositioni sunt illi duo primi quod ponit <name ref="#Aristotle">Aristotiles</name>, qui intrant
   demonstrationes, cum omnis demonstratio debeat esse ex propositionibus per se, ut patet primo
   huius*. Sed modi per accidens oppositi illis modis per se non intrant demonstrationes. </p>


      <p xml:id="Buzcv2-d1e282-d1e184"> Deinde, quantum ad terminos, nota quod aliqui sunt termini substantiales et non connotatiui,
   scilicet termini de praedicamento substantiae, <supplied>et</supplied> alii sunt termini
   accidentales et connotatiui, scilicet de praedicamentis accidentium*. Et constat quod saepe
   terminos substantiales uocat <name ref="#Aristotle">Aristotiles</name> 
       <mentioned>substantias</mentioned>: isto modo in Praedicamentis* diuidebat
   substantias in substantias primas et secundas; ibi enim accipiebat <mentioned>substantias</mentioned> pro terminis
   de praedicamento substantiae. Et ita etiam terminos accidentales, siue de praedicamentis
   accidentium, <name ref="#Aristotle">Aristotiles</name> uocat<mentioned>accidentia</mentioned>. </p>


      <p xml:id="Buzcv2-d1e282-d1e206"> Ita <name ref="#Aristotle">Aristotiles</name>, primo huius*, ponendo istum tertium modum <mentioned>per se</mentioned>, intelligit etiam per
   <mentioned>substantiam</mentioned> terminum substantialem. Modo differentia est inter substantias et accidentia,
   capiendo <mentioned>substantias</mentioned> et <mentioned>accidentia</mentioned> pro terminis, quia substantiae praeter illud pro quo
   supponunt non connotant aliud, sed accidentia praeter illud pro quo supponunt connotant
   dispositionem illi adiacentem, ut isti termini <mentioned>album</mentioned>, <mentioned>nigrum</mentioned> non supponunt pro albedine
   aut nigredine, sed pro substantia per se subsistente, et connotant albedinem uel nigredinem
   tamquam illi substantiae adiacentem. Et hoc intendit <name ref="#Aristotle">Aristotiles</name> pluribus locis in hoc libro,
   quando dicit quod substantia, id est terminus substantialis, non aliud est quam illud quod
   uere est*, id est non aliud significat uel connotat quam illud pro quo supponit; unde per
   <mentioned>illud quod uere est</mentioned> intelligit illud pro quo supponit; sed accidens, id est terminus
   accidentalis, aliud connotat quam quod uere est, id est aliud significat uel connotat ab eo
   pro quo supponit. </p>


      <p xml:id="Buzcv2-d1e282-d1e237"> Debetis ergo notare quod propter istas differentias <name ref="#Aristotle">Aristotiles</name> ponit terminos substantiales
   esse per se et terminos accidentales, siue connotatiuos, ponit esse per accidens, ad istum
   sensum quod termini substantiales per se, id est solitarie, significant illud pro quo
   supponunt, termini autem accidentales non per se significant illud, id est non solitarie, sed
   cum dispositione connotata. Et ideo per istum modum tertium, quem uocamus <mentioned>modum essendi per
   se</mentioned>, id est, magis proprie loquendo, <mentioned>modum significandi per se et solitarie illud pro quo
   supponunt</mentioned>, <name ref="#Aristotle">Aristotiles</name> intendit terminos substantiales. </p>


      <p xml:id="Buzcv2-d1e282-d1e252"> Et tunc facile est respondere de illo tertio modo ad quaestionem propositam. Quaerere enim
   utrum tertius modus pertineat ad demonstrationes non est aliud quaerere quam utrum tales
   termini substantiales pertineant ad demonstrationem. Et respondendum est quod sic
    <supplied>quo</supplied> ad aliquas demonstrationes, quia de eis possunt suae passiones
   demonstrari. Tamen dico quod non in omnibus demonstrationibus capiuntur termini substantiales,
   Quoniam mathematicae demonstrationes nullis terminis substantialibus utuntur, quia non
   resoluunt ultra illos terminos de praedicamento quantitatis. Immo credo quod sola metaphysica
   habeat simpliciter resoluere ad terminos substantiales. Quoniam si in scientia naturali
   consideramus de hominibus et lapidibus, hoc tamen non est secundum conceptus mere absolutos et
   substantiales, <supplied>sed secundum conceptus accidentales</supplied> connotantes motus aut
   operationes, quia de eis non concipimus in physica nisi secundum quod sunt naturalia. Modo
   ista nomina <mentioned>naturalia</mentioned> et <mentioned>natura</mentioned> non sunt nomina substantialia, immo accidentalia et
   connotatiua. Propter quod apparet quod hoc nomen <mentioned>natura</mentioned> definitur per<mentioned>motum</mentioned> tamquam
   connotans motum, et definitur per hoc nomen <mentioned>causa</mentioned>, uel <mentioned>principium</mentioned>, tamquam per suum genus,
   quae tamen nomina sunt uere relatiua. </p>


      <p xml:id="Buzcv2-d1e282-d1e280"> Tamen debetis considerare quod omnis scientia resoluit ultimate ad aliqua subiecta quae in
   illa scientia accipiuntur tamquam per se subsistentia, quia in illa scientia non dicuntur de
   aliquibus subiectis prioribus tamquam passiones eorum, immo omnia considerata in tali scientia
   considerantur tamquam passiones eorum, ut geometria capit illos terminos <mentioned>magnitudo</mentioned>, <mentioned>linea</mentioned>,
   <mentioned>superficies</mentioned>, <mentioned>corpus</mentioned> tamquam per se subsistentes, et arithmetica <mentioned>species</mentioned>, et <mentioned>numerus</mentioned>,
   et <mentioned>species numeri</mentioned>. <supplied>Sic</supplied> ad omnem scientiam demonstratiuam pertinent
   termini per se subsistentes uel accepti in illa <supplied>ut</supplied> per se subsistentes,
   et ita ad omnem scientiam pertinet aliquo modo iste tertius modus quem ponit ibi <name ref="#Aristotle">Aristotiles</name>.
   Sed non debemus excludere a demonstrationibus modum dicendi per accidens oppositum dicto modo
   <mentioned>per se</mentioned>, quia passiones uocantur <mentioned>accidentia</mentioned>, licet per se dicta de suis subiectis, quae
   tamen passiones intrant demonstrationem. </p>


      <p xml:id="Buzcv2-d1e282-d1e321"> Et adhuc, ne uerbis <name ref="#Aristotle">Aristotilis</name> decipiamur, considerandum est quod <name ref="#Aristotle">Aristotiles</name> ponens istum
   tertium modum dicit illud esse per se quod non amplius dicitur de alio subiecto. Et ab hoc
   aliqui putauerunt quod in isto modo non ponerentur nisi termini indiuiduales de praedicamento
   substantiae, quia illi soli sunt qui non amplius dicuntur de aliquo inferiori. Sed sic non
   loquitur hic <name ref="#Aristotle">Aristotiles</name> de aliquo inferiori. Aliter accipitur <mentioned>dici de subiecto</mentioned> pro
   praedicari denominatiue passiones de suo subiecto, et isto modo intendit <name ref="#Aristotle">Aristotiles</name> in isto
   libro. Unde numquam capit <mentioned>subiectum</mentioned> in hoc libro pro inferiori, sed capit hoc nomen
   <mentioned>subiectum</mentioned> semper in ordine ad passionem. Ideo in hoc modo tertio est omnis terminus qui non
   dicitur de subiecto alio tamquam passio eius. </p>


      <p xml:id="Buzcv2-d1e282-d1e347"> Ultimo, quantum ad habitudinem praemissarum ad conclusionem, sciendum est quod quaedam sunt
   demonstrationes quia, alia sunt demonstrationes propter quid. Modo demonstratio quia non
   indiget procedere ex causis, sed demonstratio propter quid procedit ex causis, non ex causis
   per accidens sed ex causis per se, et ita quartus modus, qui uocatur <mentioned>modus causandi</mentioned>, intrat
   demonstrationem propter quid. </p>


      <p xml:id="Buzcv2-d1e282-d1e353"> Et sciatis quod aliqui* dubitauerunt utrum ille quartus modus sit aliquis modus dicendi per
   se. Et dico quod non, sed est habitudo causalis praemissarum ad conclusionem, quia oportet
   praemissas esse causas conclusionis per se, ad sensum alias datum, et non dici per se de
   conclusione. Tamen forte talis habitudo posset significari et exprimi per aliquem modum
   dicendi per se, scilicet per aliquam propositionem per se ueram; uerbi gratia quod esse ita
   sicut per conclusionem significatur est esse ita sicut per praemissas significatur; unde ista
   propositio posset poni in primo modo dicendi per se. </p>


      <p xml:id="Buzcv2-d1e282-d1e356"> Istis uisis patet clare ad rationes. </p>


      <p xml:id="Buzcv2-d1e282-d1e359"> 1. Ad primam, dico quod bene dixit <name ref="#Aristotle">Aristotiles</name>* quod quaecumque dicuntur in simpliciter
   scibilibus dicuntur in primo modo uel in secundo modo: quia modi dicendi per se, quos
   <name ref="#Aristotle">Aristotiles</name> intendit per hoc uerbum <mentioned>dicuntur</mentioned>, sunt solum illi duo modi. Tamen propter hoc
   non uult negare quin alii modi perseitatis, qui non sunt modi dicendi, intrent
   demonstrationem. </p>


      <p xml:id="Buzcv2-d1e282-d1e371"> 2. Ad aliam, <supplied>dico</supplied> quod in demonstratione non solum continentur
   praemissae et conclusio, immo etiam termini praemissarum et conclusionis. </p>


      <p xml:id="Buzcv2-d1e282-d1e377"> 3. Ad aliam, dico quod multi possent poni modi essendi per se, ut quod deus est per se et
   non per aliam causam. Sed solum in proposito per <mentioned>esse per se</mentioned> intelligimus terminum
   significare per se, id est solitarie, illud pro quo supponit. Et sic iam de illo satis dictum
   est. </p>


      <p xml:id="Buzcv2-d1e282-d1e384"> 4. Ad aliam, et ultimam, concedo quod neutra praemissarum dicitur per se causa conclusionis,
   id est solitarie. Tamen ambae dicuntur tamquam totalis causa et sufficiens conclusionis. </p>


    </div>
   </body>
  </text>
</TEI>
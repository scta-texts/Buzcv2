<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 24a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 24a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e327">

      <head xml:id="Buzcv2-d1e327-Hd1e101"> Quaestio 24a </head>

      <head xml:id="Buzcv2-d1e327-Hd1e104" type="question-title"> UTRUM IN OMNI DEMONSTRATIONE NECESSE SIT MEDIUM ET EXTREMA ESSE DE
   EODEM GENERE </head>


      <p xml:id="Buzcv2-d1e327-d1e107"> Consequenter quaeritur, uicesimo quarto, utrum in omni demonstratione necesse sit medium et
   extrema esse de eodem genere. </p>


      <p xml:id="Buzcv2-d1e327-d1e110"> 1. Et arguitur primo quod non: quia extrema demonstrationis sunt subiectum et passio, et
   tamen saepe subiectum et passio non sunt de eodem genere, sed subiectum forte est de
   praedicamento substantiae et passio de praedicamento qualitatis;
   <supplied>igitur</supplied>... et caetera. </p>


      <p xml:id="Buzcv2-d1e327-d1e116"> 2. Item, mathematicum et naturale non sunt de eodem genere scibili, et tamen aliquando
   medium mathematicum cadit inter extrema naturalia in demonstratione; uerbi gratia, quia illa
   conclusio naturalis <mentioned>uulnera circularia tardius sanantur</mentioned> demonstratur propter quid per medium
   mathematicum, ut uult <name ref="#Aristotle">Aristotiles</name>*; ergo tunc medium et extrema non sunt ex eodem genere. </p>


      <p xml:id="Buzcv2-d1e327-d1e126"> 3. Item, idem non est in diuersis generibus, saltem non subalternatim positis; dicitur enim
   in Praedicamentis* <quote xml:id="Buzcv2-d1e327-Qd1e128">diuersorum generum et non subalternatim positorum ...</quote>; sed constat quod
   idem demonstratur de diuersis generibus scibilibus, <supplied>ut de scibili metaphysicali
    et</supplied> de scibili naturali; uerbi gratia, perpetuitas demonstratur de deo et motu;
   igitur est possibile quod <supplied>in</supplied> utraque demonstratione <supplied>medium
    et</supplied> extrema <supplied>non</supplied> sint de eodem genere. </p>


      <p xml:id="Buzcv2-d1e327-d1e144"> 4. Item, contingit descendere de uno genere in aliud genus multipliciter, sicut dictum est
   in alia quaestione; ideo tunc non sunt media et extrema de eodem genere, sed de diuersis. </p>


      <p xml:id="Buzcv2-d1e327-d1e147"> Oppositum tamen dicit <name ref="#Aristotle">Aristotiles</name>: unde dicit* <supplied>quod</supplied> nisi medium esset
   de genere extremorum non conueniret eis per se, sed per accidens, et demonstratio non fit ex
   eis quae dicuntur per accidens; ideo necesse est medium esse de genere extremorum. </p>


      <p xml:id="Buzcv2-d1e327-d1e156"> Respondendum est breuiter quod <mentioned>genus</mentioned>*, prout spectat ad propositum, inuenitur capi
   tripliciter in philosophia; et uocatur unum <mentioned>genus praedicabile</mentioned>, aliud <mentioned>genus naturale</mentioned> et
   tertium <mentioned>genus scibile</mentioned>, et ipsum etiam solet dici <mentioned>genus subiectum</mentioned>. Genus naturale dicitur a
   generatione, et isto modo quaecumque habent ad inuicem generationem et transmutationem
   dicuntur esse de eodem genere naturali, et genus illud est primum subiectum ex quo talia
   generantur. Oportet enim omnia quae habent transmutationem ad inuicem, siue ex inuicem,
   conuenire in aliquo subiecto uno eodem ex quo illa fiunt. Isto modo dicitur, quinto
   Metaphysicae*, quod <supplied>de</supplied> eodem genere sunt quorum est eadem materia uel
   quorum est <supplied>idem</supplied> subiectum primum et remotum uel propinquum. Et ita etiam
   dicitur, undecimo Metaphysicae*, quod corruptibile et incorruptibile sunt diuersa genere et
   non eiusdem generis, scilicet quia non habent ad inuicem transmutationem nec communitatem in
   subiecto eodem; materia enim eadem prima, <supplied>quae</supplied> est subiectum commune
   corruptibilium, non inuenitur in aeternis, secundum Commentatorem*. </p>


      <p xml:id="Buzcv2-d1e327-d1e184"> Tunc statim ponitur conclusio quod isto modo capiendo <mentioned>genus</mentioned> non necesse est in omni
   demonstratione medium et extrema esse ex eodem genere. Quia saepe multa sciuntur de illis
   corruptibilibus et generabilibus per causas superiores incorruptibiles et ingenerabiles. Verbi
   gratia, in secundo de Generatione*, quaerit <name ref="#Aristotle">Aristotiles</name> demonstrare perpetuitatem generationum
   et corruptionum in istis inferioribus ex perpetuitate motuum caelestium et ex perpetuitate
   primi motoris, et tamen illa non sunt de eodem genere naturali. </p>


      <p xml:id="Buzcv2-d1e327-d1e193"> Genus praedicabile dicitur quod est aptum natum praedicari de pluribus differentibus specie
   in eo quod quid, de quo genere determinat Porphyrius*. Et forte hoc genus dictum est ad
   similitudinem generis naturalis; sicut enim materia est in potentia ad recipiendum diuersas
   formas, ita genus praedicabile est in potentia ad hoc quod praedicetur et specificetur per
   diuersas differentias. </p>


      <p xml:id="Buzcv2-d1e327-d1e197"> Et ponenda est tunc conclusio, quod non est necesse medium et extrema esse de eodem genere
    <supplied>praedicabili</supplied>. Quia, sicut habebatur, extrema demonstrationis possunt
   esse subiectum et passio quamuis subiectum sit de uno praedicamento et passio de alio
   praedicamento. Modo quae sunt diuersorum praedicamentorum numquam sunt de eodem genere
   praedicabili. Similiter, in demonstrationibus negatiuis termini unius praedicamenti
   demonstrantur de terminis alterius praedicamenti negatiue, ut quod nullus homo est albedo per
   medium substantiae uel medium qualitatis, ut postea dicit <name ref="#Aristotle">Aristotiles</name> in hoc libro*, et
   manifestum est quod ibi extrema non sunt ex eodem genere praedicabili. </p>


      <p xml:id="Buzcv2-d1e327-d1e206"> Sed, tertio modo, genus scibile, uel subiectum, in una scientia est ille terminus de quo
   primo et principaliter intenditur in <supplied>illa</supplied> scientia.
    <supplied>Et</supplied> ex huius modi <supplied>generis</supplied> unitate et attributione
   aliorum ad ipsum scientia dicitur una, quamuis contineat multos diuersos terminos diuersorum
   praedicamentorum et multas diuersas conclusiones et processus. Et illud genus uocatur <mentioned>genus
   subiectum</mentioned> in ordine ad passionem principalem illius scientiae, quia respectu illius ipsum
   dicitur <mentioned>subiectum</mentioned>, uel etiam partes eius. Sic <mentioned>magnitudo</mentioned> est primum genus subiectum, uel
   primum genus scibile, in geometria, et <mentioned>numerus</mentioned> in arithmetica, et forte iste terminus
   <mentioned>mobile</mentioned>, uel iste terminus <mentioned>naturale</mentioned>, est <supplied>subiectum</supplied> in scientia
   naturali, et iste terminus <mentioned>demonstratio</mentioned> est subiectum in hoc libro. Et sciendum quod de tali
   genere loquitur <name ref="#Aristotle">Aristotiles</name> in hoc libro, <supplied>dicens</supplied> quod scientia una est
   unius generis subiecti, et in quarto Metaphysicae*, ubi dicit quod sicut unius generis
   sensibilis est unus sensus, ita unius generis scibilis est una scientia considerans partes
   eius et passiones. </p>


      <p xml:id="Buzcv2-d1e327-d1e250"> Notandum est quod tale subiectum potest bene uocari <mentioned>genus praedicabile</mentioned>, quia potest plures
   habere species de quibus quidditatiue praedicatur. Immo in qualibet scientia genus
   praedicabile supremum inter ea quae non transcendunt metas illius scientiae debet poni primum
   genus scibile in illa scientia, siue primum genus subiectum. </p>


      <p xml:id="Buzcv2-d1e327-d1e256"> Ultimo notandum quod, loquendo de isto genere scibili, omnia illa dicuntur esse ex eodem
   genere quae habent attributionem per se ad illud genus scibile quod ponitur primum subiectum
   alicuius scientiae, dum tamen illam attributionem per se habeat ad ipsum secundum illam
   rationem secundum quam ponitur genus subiectum in tali scientia, siue ista attributio sit
   partis ad totum, uel passionis ad subiectum, uel principii ad principiatum, uel etiam oppositi
   ad oppositum. Si aliqua non habeant attributionem per se ad tale genus scibile, tunc non
   dicuntur esse ex eodem genere; et ideo isti termini <mentioned>motus</mentioned>, <mentioned>actio</mentioned> et <mentioned>passio</mentioned> et isti
   termini <mentioned>pulcrum</mentioned>, <mentioned>dulce</mentioned> non sunt de genere mathematico, quia numquam habent attributionem
   per se ad ista subiecta mathematicalia <mentioned>numerus</mentioned> et <mentioned>magnitudo</mentioned> secundum rationes abstractas
   secundum quas mathematica considerat de istis generibus. Sed isti termini <mentioned>idem</mentioned>, <mentioned>diuersum</mentioned>,
   <mentioned>unum</mentioned>, <mentioned>multa</mentioned>, <mentioned>contrarium</mentioned> et <mentioned>non contrarium</mentioned>, licet per se habeant habitudinem ad
   magnitudinem et numerum, tamen hoc non est secundum rationem secundum quam numerus et
   magnitudo considerantur et ponuntur subiecta in mathematica, immo secundum rationem superioris
   entitatis. Et ideo iam huius modi termini non dicuntur de genere mathematicae, sed de genere
   superiori, scilicet metaphysicae. </p>


      <p xml:id="Buzcv2-d1e327-d1e300"> Et istis uisis, ponenda est tertia conclusio, quod in omni demonstratione necesse est medium
   et extrema esse de eodem genere scibili. Immo extendatur conclusio sic quod omnino tales
   terminos consideratos in aliqua scientia una necesse est ex eodem genere scibili esse. Et
   causa est quia esse de aliquo genere scibili est habere per se attributionem ad illud genus.
   Sed omnes termini considerati in aliqua scientia habent per se attributionem ad primum genus
   subiectum illius scientiae. Aliter enim non esset illa scientia <supplied>una</supplied>, cum
   illa scientia recipiat unitatem ex unitate generis subiecti et attributionem aliorum ad ipsum,
   non attributionem per accidens, sed attributionem per se, eo quod scientiae demonstratiuae non
   curant de his quae sunt per accidens. </p>


      <p xml:id="Buzcv2-d1e327-d1e306"> Istis uisis, respondendum est ad rationes. </p>


      <p xml:id="Buzcv2-d1e327-d1e310"> 1. Ad primam, dico quod arguebat de genere praedicabili, et illa ratio concessa est. </p>


      <p xml:id="Buzcv2-d1e327-d1e313"> 2-4. Sed ad alias rationes dicendum est quod saepe idem potest esse de diuersis generibus
   scibilibus, licet non posset esse de diuersis generibus praedicabilibus. Nam idem terminus
   potest conuenire per se terminis subiectis diuersarum scientiarum, ut <mentioned>perpetuitas</mentioned> 
       <mentioned>deo</mentioned> et
   <mentioned>motui</mentioned> et <mentioned>primae materiae</mentioned>, et etiam <mentioned>figura</mentioned> 
       <mentioned>magnitudini</mentioned> et <mentioned>corpori naturali</mentioned>; est enim
   per se quod magnitudo finita est finita, et est etiam per se quod talis natura exigit talem
   formam et figuram, ut aliam figuram homo et aliam equus. Et ideo, licet descendatur de uno
   genere in aliud genus, tamen adhuc idem poterit esse de utroque illorum generum. </p>


      <p xml:id="Buzcv2-d1e327-d1e338"> Et sic est finis quaestionis. </p>


    </div>
   </body>
  </text>
</TEI>
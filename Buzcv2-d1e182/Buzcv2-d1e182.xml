<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 11a</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 11a</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e182">
      <head xml:id="Buzcv2-d1e182-Hd1e101"> Quaestio 11a </head>

      <head xml:id="Buzcv2-d1e182-Hd1e104" type="question-title"> UTRUM SINT DUO MODI DICENDI PER SE </head>








      <p xml:id="Buzcv2-d1e182-d1e107"> Consequenter quaeritur, undecimo, utrum sint duo modi dicendi per se. </p>


      <p xml:id="Buzcv2-d1e182-d1e110"> 1. Arguitur primo quod sint plures: quia quot modis dicitur unum oppositorum, tot modis
   dicitur reliquum, quinto Topicorum*; sed per se et per accidens opponuntur, et tres sunt modi
   dicendi per accidens, ut patet quinto Metaphysicae*, scilicet quod accidens dicitur de
   subiecto, et subiectum de accidente, <supplied>et</supplied> accidens de accidente; igitur ...
   et caetera. </p>


      <p xml:id="Buzcv2-d1e182-d1e116"> 2. Item, primo huius*, <name ref="#Aristotle">Aristotiles</name> ponit tertium modum et quartum; ergo ... et caetera. </p>


      <p xml:id="Buzcv2-d1e182-d1e123"> 3. Item, uidetur idem <supplied>esse</supplied> per se et secundum se; sed <mentioned>secundum se</mentioned>
   dicitur pluribus modis quam duobus, ut habetur quinto Metaphysicae*; ergo et caetera. </p>


      <p xml:id="Buzcv2-d1e182-d1e132"> 4. Item, non sunt idem modi dicendi per se, sed diuersi, Parisius et Romae, cum non sit idem
   in diuersis locis. </p>


      <p xml:id="Buzcv2-d1e182-d1e135"> 5. Item, arguitur per multas alias instantias: quia haec est per se <mentioned>risibile est
   susceptibile disciplinae</mentioned>, cum sit necessaria et omne necessarium est per se, ut uult
   <name ref="#Aristotle">Aristotiles</name>, et tamen non apparet esse de aliquo istorum duorum modorum, quia nec praedicatum
   ponitur in definitione subiecti nec e conuerso. Similiter haec est per se, cum sit necessaria,
   <mentioned>omnis passio est actio</mentioned>, ut suppono, et illa etiam <mentioned>omne corpus est in loco</mentioned> uel <mentioned>omne corpus
   habet locum</mentioned>, et ista similiter <mentioned>omnis pater est pater filii</mentioned> uel <mentioned>omnis pater habet filium</mentioned>.
   Tamen non apparet quod illae sint in aliquo dictorum modorum, quia qua ratione essent in uno
   istorum eadem ratione essent in alio, eo quod ponitur ibi <mentioned>animal</mentioned> per accidens ad primum
   modum et <mentioned>risibile</mentioned> per accidens ad secundum; igitur nec est in utroque, quod est
   inconueniens, eo quod non essent modi distincti si idem in utroque reperiretur, nec etiam in
   neutro, et sic oportet alium modum ponere. </p>


      <p xml:id="Buzcv2-d1e182-d1e166"> 6. Item, haec est per se <mentioned>materia est causa formae</mentioned>, et haec etiam <mentioned>omnis creatura est ens</mentioned>,
   et illa similiter <mentioned>omne quod fit fit ex aliquo</mentioned>; tamen non apparent esse in aliquo dictorum
   modorum. </p>


      <p xml:id="Buzcv2-d1e182-d1e178"> 7. Item, haec est per se <mentioned>risibile est homo</mentioned>, et tamen non est in primo modo: quia ista est
   minus per se quam ista <mentioned>homo est risibilis</mentioned>, quae non est in primo modo nec etiam in secundo,
   quia praedicatum non ponitur in definitione subiecti, quod exigitur, ut dicit <name ref="#Aristotle">Aristotiles</name>*. </p>


      <p xml:id="Buzcv2-d1e182-d1e190"> 8. Item, hae sunt per se, cum sint necessariae, <mentioned>nullus homo est equus</mentioned> et <mentioned>nullum
   corruptibile est perpetuum</mentioned>, <mentioned>ex nihilo nihil fit</mentioned>, <mentioned>nullus pater est sine filio</mentioned>, <mentioned>omnem
   hominem possibile est uigilare</mentioned>, <mentioned>omnem hominem uigilare est possibile</mentioned>, et ista etiam <mentioned>si
   animal currit, animal mouetur</mentioned> est necessaria, et ista disiunctiua similiter <mentioned>omnis homo
   currit uel aliquis homo non currit</mentioned>; tamen non apparet quod istae sint in aliquo dictorum
   modorum; igitur ... <supplied>et caetera</supplied>. </p>


      <p xml:id="Buzcv2-d1e182-d1e222"> Oppositum arguitur per <name ref="#Aristotle">Aristotilem</name> ponentem duos modos, scilicet primum, in quo definitio
   uel pars definitionis dicitur de definito, et secundum, in quo subiectum pertinet ad
   definitionem praedicati*; postea dicit <name ref="#Aristotle">Aristotiles</name> 
       <quote xml:id="Buzcv2-d1e182-Qd1e230">quaecumque uero accidentaliter insunt
   accidentia dicuntur</quote>*; igitur modi dicendi per se sunt duo solum. </p>




      <p xml:id="Buzcv2-d1e182-d1e234"> Ad euidentiam istius quaestionis notandum est quod <name ref="#Aristotle">Aristotiles</name> ponendo istos duos modos
   dicendi per se non intendebat de propositionibus hypotheticis. Quia multae istarum sunt
   necessariae et, per consequens, per se uerae quae tamen non habent suam necessitatem siue suam
   perseitatem ex necessitate uel perseitate categoricarum eam componentium, immo quod istae
   categoricae nec uerae sunt per se nec necessariae. Unde haec est necessaria et per se uera <mentioned>si
   asinus uolat, asinus habet alas</mentioned>; tamen suae categoricae sunt impossibiles. Haec etiam est per
   se uera et necessaria <mentioned>si homo currit, animal currit</mentioned>, et tamen categoricae sunt mere
   contingentes, et per accidens. Haec etiam est necessaria et per se uera <mentioned>omnis homo currit uel
   aliquis homo non currit</mentioned>, et tamen categoricae sunt contingentes. </p>


      <p xml:id="Buzcv2-d1e182-d1e249"> Secundo, uidetur mihi quod <name ref="#Aristotle">Aristotiles</name> in ponendo istos duos modos non loquitur de
   negatiuis, licet negatiuae per se possint reduci ad istos duos modos, nec etiam loquitur de
   modalibus nec de propositionibus indirectis, licet omnes tales possint reduci ad istos duos
   modos, sed directe loquitur de categoricis affirmatiuis directis et de inesse. </p>


      <p xml:id="Buzcv2-d1e182-d1e255"> Postea, sciendum est quod omnis categorica affirmatiua et de inesse necessaria uel etiam
   uera est quidditatiua uel denominatiua. Quia in terminis rectis, si subiectum et praedicatum
   sint de eodem ordine praedicamentali, propositio est quidditatiua et si non de eodem ordine
   propositio est denominatiua, et non uera nisi sit denominatiua. Ideo sequitur quod omnis
   propositio necessaria et per se uera categorica affirmatiua de inesse est de altero dictorum
   modorum, scilicet uel quidditatiua (et illam intendit <name ref="#Aristotle">Aristotiles</name> per primum modum), uel
   denominatiua (et eam intendit <name ref="#Aristotle">Aristotiles</name> 
       <supplied>per</supplied> secundum modum. </p>


      <p xml:id="Buzcv2-d1e182-d1e267"> Igitur, respondendo ad quaestionem, dicitur quod huius modi propositionum per se sunt solum
   duo modi, quia secundum duas rationes generales, ad talem sensum quod
    <supplied>sunt</supplied> duae rationes supponentes pro huius modi propositionibus et non
   coincidentes in supponendo pro aliqua propositione, et praeter illas duas non sunt aliae
   rationes <supplied>supponentes</supplied> pro huius modi propositionibus quae non concurrunt
   in supponendo pro eodem cum aliqua istarum duarum rationum. Et prima illarum rationum est
   propositio per se quidditatiua, et secunda propositio per se denominatiua. </p>


      <p xml:id="Buzcv2-d1e182-d1e276"> Tamen nota quod huius modi rationes possunt ualde multiplicari materialiter, quia aliae sunt
   in libro meo, aliae in libro tuo, uel aliae in mente mea uel tua; sed in enumeratione quam
   intendimus, haec non enumerantur contra illas, eo quod concurrunt in supponendo pro eodem,
   siue in libro meo siue tuo. </p>


      <p xml:id="Buzcv2-d1e182-d1e280"> Sciendum est quod bene possunt plus multiplicari modi dicendi per se si fieret maior diuisio
   per rationes specialiores. Quia tam primus modus quam secundus possent diuidi in multos
   diuersos modos specialiores, sed illi concurrerent praedictis duobus modis in supponendo pro
   eodem, licet non ad inuicem concurrerent. </p>


      <p xml:id="Buzcv2-d1e182-d1e283"> Deinde, propter reductiones, debetis notare quod propositiones de terminis obliquis
   designantes causalitatem rerum significatarum per terminos obliquos siue res significatas per
   subiectum propositionis reducit <name ref="#Grosseteste">Lincolniensis</name>* ad primum modum, et hoc innuit <name ref="#Aristotle">Aristotiles</name> in
   littera*. Et ita non solum definitiones mere quidditatiuae sed etiam causales dicuntur per se
   de suis definitis in primo modo. Sed si per terminos obliquos designetur alia habitudo quam
   causalitas uel effectualitas, tunc istae propositiones debent reduci ad secundum modum, quasi
   si sit propositio denominatiua. </p>


      <p xml:id="Buzcv2-d1e182-d1e292"> Postea, etiam debetis reducere indirectas ad suas directas et ponere eas
    <supplied>in</supplied> eodem modo, ita quod haec sit in primo modo <mentioned>animal est homo</mentioned> et
   haec <mentioned>risibile est homo</mentioned> in secundo modo. </p>


      <p xml:id="Buzcv2-d1e182-d1e304"> Postea, de negatiuis, est dicendum quod negatiuae necessariae terminorum substantialium uel
   non connotatiuorum reducendae sunt ad primum modum, ut <mentioned>nullus homo est lapis</mentioned> uel <mentioned>nulla
   albedo est dulcedo</mentioned>. Sed negatiuae terminorum accidentalium <supplied>uel</supplied>
   connotatiuorum, uel etiam unius termini connotatiui, licet alter terminus esset substantialis,
   debent reduci ad secundum modum, ut <mentioned>nullus homo est hinnibilis</mentioned> uel <mentioned>nullum hinnibile est
   risibile</mentioned>. </p>


      <p xml:id="Buzcv2-d1e182-d1e322"> Deinde, de illis de necessario dicendum est sicut de illis de inesse, et similiter de illis
   de possibili, quia aliae sunt quidditatiuae et aliae denominatiuae . Sed tamen est bene
   differentia inter illas de inesse et de possibili, quia de eodem subiecto et praedicato
   propositio de inesse est quandoque contingens et non per se, ut <mentioned>homo uigilat</mentioned> ***** de illis
   de possibili dictum ***** sicut de negatiuis. +Potest de his dici, ut prius dicebatur, quod
   non est dicendum quod reducantur ad illos modos, et si aliqua non tamen omnes.+ </p>


      <p xml:id="Buzcv2-d1e182-d1e328"> Ad rationes. </p>


      <p xml:id="Buzcv2-d1e182-d1e332"> 1. Ad primam <supplied>dicitur</supplied> quod non oportet in terminis oppositis unum habere
   tot supposita quot reliquum, quia non sunt tot species uirtutum quot uitiorum, ut patet in
   Ethicis*. Sed illa propositio <name ref="#Aristotle">Aristotilis</name> 
       <quote xml:id="Buzcv2-d1e182-Qd1e340">quot <supplied>modis</supplied> dicitur unum
   oppositorum ...</quote> et caetera debet exponi ad talem sensum quod si duo nomina sint ad inuicem
   opposita secundum omnem +rerum+ significationem, si unum sit aequiuocum, et aliud erit
   aequiuocum, et quod tot sint significationes unius sicut alterius. </p>


      <p xml:id="Buzcv2-d1e182-d1e347"> 2. Ad aliam rationem, respondetur quod tertius modus et quartus modus <mentioned>per se</mentioned> quos ponit
   <name ref="#Aristotle">Aristotiles</name> non sunt modi dicendi per se praedicatum de subiecto, sed sunt modus essendi per
   se et modus concipiendi per se. </p>


      <p xml:id="Buzcv2-d1e182-d1e356"> 3. Ad aliam concessum fuit prius quod modi <mentioned>per se</mentioned> possent magis multiplicari secundum
   specialiores diuisiones. </p>


      <p xml:id="Buzcv2-d1e182-d1e362"> 4. Ad aliam conceditur quod uirtualiter et de uirtute sermonis sunt ualde multi modi, sed
   solum sunt duo ad sensum praedictum. </p>


      <p xml:id="Buzcv2-d1e182-d1e365"> 5-8. Ad aliam dicitur, secundum praedicta, quod istae sunt in secundo modo <mentioned>risibile est
   susceptibile disciplinae</mentioned>, <mentioned>actio est passio</mentioned>, <mentioned>corpus est in loco</mentioned>, <mentioned>pater habet filium</mentioned>. Et
   similiter ista ponenda est in secundo modo <mentioned>homo est animal risibile</mentioned>, quia licet hoc nomen
   <mentioned>animal</mentioned> per se sumptum praedicetur quidditatiue de homine, tamen illud congregatum totum
   <mentioned>homo est animal risibile</mentioned> praedicatur denominatiue propter denominationem alienam inclusam in
   praedicato. Deinde dicitur quod istae sunt per se in primo modo <mentioned>animal est homo</mentioned>, <mentioned>animal est
   equus</mentioned>, sed haec est in secundo modo <mentioned>nullum corruptibile est perpetuum</mentioned>. </p>


      <p xml:id="Buzcv2-d1e182-d1e399"> Dicendum etiam est quod istae sunt in primo modo <mentioned>omnis creatura est a deo</mentioned>, <mentioned>omne quod fit
   fit ex aliquo</mentioned>, <mentioned>ex nihilo nihil fit</mentioned>, quia sunt causales. Sed istae possunt poni in secundo
   modo <mentioned>omnem hominem possibile est currere</mentioned>, <mentioned>nullus pater est sine filio</mentioned>, et etiam illa
   <mentioned>possibile est omnem hominem currere</mentioned>. </p>


      <p xml:id="Buzcv2-d1e182-d1e422"> Sed quaeres <quote xml:id="Buzcv2-d1e182-Qd1e424">
        <mentioned>omnem hominem esse animal est possibile</mentioned> uel <mentioned>omnem hominem esse animal est
   necessarium</mentioned>, in quo modo sunt?</quote>. Dico quod in secundo modo, quia illa praedicata <mentioned>possibile</mentioned>,
   <mentioned>necessarium</mentioned>, <mentioned>contingens</mentioned>, <mentioned>falsum</mentioned> et <mentioned>uerum</mentioned> attribuuntur propositionibus tamquam
   passiones earum. Tamen illae quae fierent in sensu diuiso <mentioned>hominem necesse est esse animal</mentioned>
   uel <mentioned>hominem possibile est esse animal</mentioned> essent in primo modo tamquam quidditatiuae. </p>


      <p xml:id="Buzcv2-d1e182-d1e456"> Ad argumenta de hypotheticis potest dici quod non sunt illorum modorum, nec directe nec
   reductiue, quia est ibi perseitas in dicendo praedicatum de subiecto, ut satis dictum fuit. </p>


      <p xml:id="Buzcv2-d1e182-d1e459"> Et pro nunc sufficiat de illa quaestione. </p>











    </div>
   </body>
  </text>
</TEI>
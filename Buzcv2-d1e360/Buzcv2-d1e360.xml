<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title>Quaestio 27a</title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title>Quaestio 27a</title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e360">
      <head xml:id="Buzcv2-d1e360-Hd1e101">Quaestio 27a</head>

      <head xml:id="Buzcv2-d1e360-Hd1e104" type="question-title"> UTRUM SCIENTIA SUBALTERNATA SIT PARS SCIENTIAE SUBALTERNANTIS </head>


      <p xml:id="Buzcv2-d1e360-d1e107"> Consequenter quaeritur, uicesimo septimo, utrum scientia subalternata sit pars scientiae
   subalternantis, uerbi gratia quod perspectiua sit pars geometriae et musica arithmeticae. </p>


      <p xml:id="Buzcv2-d1e360-d1e110"> 1. Arguitur quod sic: quia de eisdem scientiis dicit <name ref="#Aristotle">Aristotiles</name> quod alia ponitur sub
   altera; modo quod ponitur sub altero est eius pars, scilicet uel pars subiectiua uel pars in
   modo; igitur ... et caetera. </p>


      <p xml:id="Buzcv2-d1e360-d1e116"> 2. Item, cum philosophia speculatiua diuidatur sufficienter in tres, scilicet in mechanicam,
   mathematicam et physicam, oportet quamlibet aliarum esse <supplied>partem</supplied>
    illa<supplied>ru</supplied>m, ad faciendum numerum ternarium; ergo est dare unam
   mathematicam comprehendentes omnes mathematicas tamquam eius partes; ergo est uerum dicere
   quod musica est pars mathematicae ; et non uidetur esse alia pars mathematicae quam illius cui
   subalternatur; ergo subalternata est pars subalternantis. </p>


      <p xml:id="Buzcv2-d1e360-d1e126"> 3. Item, sicut se habet subiectum ad subiectum, ita scientia ad scientiam, cum a subiectis
   scientiae sumant unitatem et distinctionem; sed subiectum musicae, scilicet numerus sonorus,
   est pars in modo subiecti arithmeticae, quod est numerus; igitur musica est pars in modo
   arithmeticae. </p>


      <p xml:id="Buzcv2-d1e360-d1e129"> 4. Item, uel sonus est de per se accidentibus numeri, uel conuenit sibi solum per accidens;
   si dicis quod conuenit sibi solum per accidens, sequitur inconueniens, quod nulla scientia
   esset de numero sonoro, eo quod de ente per accidens non est scientia; si uero dicatur quod
   sit de per se accidentibus numeri, tunc ad eandem scientiam pertinebit
    <supplied>considerare</supplied> de numero et <supplied>de</supplied> sono, eo quod scientia
   ad considerandum aliquod subiectum debet considerare omnia eius per se accidentia ; et sic
   reuertitur quod musica et arithmetica essent eadem scientia , uel saltem musica erit sub ipsa
   arithmetica tamquam eius pars. </p>


      <p xml:id="Buzcv2-d1e360-d1e138"> 5. Item, ad scientiam de aliquo toto pertinet considerare de partibus, non solum de partibus
   subiectiuis quidditatiue, immo etiam de partibus in modo; uerbi gratia, eadem scientia, ut
   geometria, considerans de magnitudine, considerat etiam de magnitudine cubica, et considerans
   de linea, considerat etiam de linea recta; modo subiectum subalternatae est pars in modo
   subiecti subalternantis; igitur ad scientiam subalternantem pertinet considerare de subiecto
   subalternatae, propter quod subalternata est quaedam pars subalternantis. </p>


      <p xml:id="Buzcv2-d1e360-d1e141"> Oppositum arguitur per <name ref="#Aristotle">Aristotilem</name>*, dicentem quod aliquo modo differt ipsum propter quid ab
   ipso quia, eo quod est per aliam scientiam utrumque speculari, et hoc dicit esse quando unum
   sub altero ponitur, sicut speculatiua, id est perspectiua, se habet ad geometria, et harmonica
   ad arithmeticam; et sic ponit scientiam subalternatam et scientiam subalternantem esse
   diuersas scientias, et non unam esse partem alterius. </p>


      <p xml:id="Buzcv2-d1e360-d1e147"> Item, geometria et arithmetica attribuunt magnitudinem et numerum ad motum; ergo illae sunt
   partes geometriae uel arithmeticae quae considerant de praedictis cum motu; sed perspectiua et
   ***** considerant de praedictis cum motu; ergo sunt partes geometria uel arithmeticae. </p>


      <p xml:id="Buzcv2-d1e360-d1e150"> Item, nulli speciei numeri conuenit per se sonus, quoniam binarius et ternarius possunt esse
   sine sono; sed arithmetica non habet <supplied>considerare</supplied> nisi ea quae per se
   conueniunt et per se habent attributionem ad species numeri; ergo arithmetica nihil habet
   considerare de sono; ideo musica, quae est de numero sonoro, non est pars arithmeticae. </p>


      <p xml:id="Buzcv2-d1e360-d1e157"> Ista quaestio mota est ut uideamus diuersos modos subalternationis scientiarum et quo modo
   se habent subalternatae ad subalternantes. </p>


      <p xml:id="Buzcv2-d1e360-d1e160"> Ad hoc igitur uidendum, sciendum est quod multiplex est subalternatio scientiarum. Prima est
   secundum puram uniuocationem subiectorum, scilicet quando subiectum unius est inferius
   quidditatiue ad subiectum alterius, ut si una esset de genere et alia de specie, sicut etiam
   scientia de linea esset subalternata scientiae de magnitudine. Tunc igitur est dubitatio quo
   modo hae scientiae se habeant ad inuicem, scilicet utrum scientia de linea sit pars scientiae
   de magnitudine, et si sic, utrum sit pars integralis uel pars subiectiua. </p>


      <p xml:id="Buzcv2-d1e360-d1e163"> Et ad hoc declarandum, sciatis quod hoc nomen <mentioned>scientia</mentioned>* capitur dupliciter, loquendo de
   scientia uere demonstratiua: uno modo prout supponit pro simplici habitu unius conclusionis
   demonstratae, alio modo ut supponit pro congregatione habituum multarum conclusionum et
   multorum processuum habentium per se reductionem ad unum genus subiectum. Et secundus istorum
   modorum potest ad praesens uocari <mentioned>scientia congregata</mentioned>, ut inter illos modos ponamus
   differentiam nominum. Et potest uideri quod isti modi ualde differunt et saepe diuersificatur:
   quia si esset tibi perfecte demonstrata prima conclusio geometriae , sine dubio tu haberes
   scientiam perfectam geometricalem, loquendo de scientia simplici unius conclusionis; tamen,
   attendentes ad scientiam congregatam, nos non diceremus te habere scientiam perfectam
   geometricalem, nec te esse perfectum geometram. </p>


      <p xml:id="Buzcv2-d1e360-d1e172"> Sciendum est ergo quod si loquamur de scientia simplici, tu habes tot scientias de linea quo
   sunt conclusiones tibi scitae de isto termino <mentioned>linea</mentioned> uel de suis per se passionibus; sed si
   loquamur de scientia congregata, tunc de linea tu haberes unicam scientiam, congregatam ex
   omnibus processibus et conclusionibus formatis de isto termino <mentioned>linea</mentioned> uel
    <supplied>de</supplied> habentibus per se attributionem ad ipsum, dum tamen non transcendant
    <supplied>metas</supplied>. Unde quamuis magnitudo habeat per se attributionem ad lineam,
   tamen scientia in communi de magnitudine non meretur dici, uel denominari, scientia de linea,
   nec pars scientiae de linea, sed scientia de magnitudine, quia scientia congregata semper
   debet denominari a suo subiecto communissimo inter ea quae non transcendunt metas. </p>


      <p xml:id="Buzcv2-d1e360-d1e187"> Tunc pono conclusiones. Prima est quod omni scientia simplex de linea est pars integralis
   scientiae congregatae de linea, quoniam eadem scientia congregata componitur de scientiis
   simplicibus. Et ita diceretur de scientiis simplicibus et congregatis quae essent de
   magnitudine, et de enti mobili, at sic de aliis. </p>


      <p xml:id="Buzcv2-d1e360-d1e190"> Secunda conclusio est quod omnis scientia de linea, siue simplex siue congregata, est pars
   integralis scientiae considerantis de magnitudine. Quia scientia congregata de magnitudine est
   de ipsa magnitudine et de partibus magnitudinis, et de passionibus magnitudinis et suarum
   partium; quoniam scientia una est unius generis subiecti, plures etiam passiones considerans,
   ut habetur primo huius* et quarto Metaphysicae*. </p>


      <p xml:id="Buzcv2-d1e360-d1e194"> Sed tamen debetis scire quod scientia de magnitudine potest restringi ut dicatur de
   magnitudine solum secundum rationem communem magnitudinis et secundum omnes eius passiones; et
   tunc scientia appropriate de linea non est pars huius modi scientiae de magnitudine sine tali
   restrictione. Verbi gratia, scientia naturalis est de ente mobili, et scientia etiam libri
   Physicorum est de ente mobili in communi , et scientia etiam libri de Caelo et Mundo est
   appropriate de una specie entis mobilis, scilicet de ente mobili ad ubi, tamen de ente mobili
   communiter <supplied>non</supplied> est. Alio modo scientia libri Physicorum est de ente
   mobili secundum restrictionem ad communem rationem entis mobilis, et principia communia, et
   rationes communes. Totalis autem scientia naturalis est de ente mobili sine tali restrictione;
   ideo est tam de principiis communibus quam de principiis specialibus entium, quare scientia
   libri de Caelo est pars integralis scientiae naturalis et non est pars scientiae libri
   Physicorum, licet sit ei subalternata. </p>


      <p xml:id="Buzcv2-d1e360-d1e200"> Ultimo, si loquamur de scientiis simplicibus de linea et magnitudine, tunc est dicendum quod
   scientia de linea, id est de isto termino <mentioned>linea</mentioned>, non est <supplied>pars</supplied>
    scientia<supplied>e</supplied> de magnitudine, neque subiectiua neque integralis, sicut
   etiam homo neque est pars animalis. Tamen si omnis scientia de linea uocetur <mentioned>B</mentioned> et omnis
   scientia de magnitudine uocetur <mentioned>A</mentioned>, tunc iste terminus <mentioned>B</mentioned> erit pars subiectiua istius
   termini <mentioned>A</mentioned>, sicut iste terminus <mentioned>homo</mentioned> est pars subiectiua istius termini <mentioned>animal</mentioned>. Et sic
   dictum est de ista prima subalternatione. </p>


      <p xml:id="Buzcv2-d1e360-d1e231"> Nunc uidendum est de secunda quid sit, non secundum meram uniuocationem, sed proprie, ut
   dicit <name ref="#Aristotle">Aristotiles</name>, et est haec subalternatio secundum contractionem, non essentialem, seu
   quidditatiuam, sed demonstratiuam; et hoc est dupliciter. Uno modo possibile est quod
   contractio sit de per se accidentibus siue de per se passionibus subiecti contractibilis;
   uerbi gratia, quod rectum et curuum sint de per se passionibus lineae, et masculum et femineum
   de per se passionibus animalis . Et tunc subiecta se haberent sicut totum et pars in modo, ut
   <mentioned>linea</mentioned> et <mentioned>linea recta</mentioned>, uel <mentioned>animal</mentioned> et <mentioned>animal masculum</mentioned>. Et tunc est dicendum quod ad
   scientiam de toto in modo pertinet considerare de parte in modo, sicut scientia de linea debet
   considerare de lineis rectis et circularibus; in scientia etiam de animalibus consideratur tam
   de animalibus masculis quam de femineis. Ideo si scientiam de parte in modo uocemus scientiam
   subalternatam scientiae de toto, poterit concludi quod subalternata est pars subalternantis;
   scientia namque de linea recta est pars scientiae congregatae de linea. </p>


      <p xml:id="Buzcv2-d1e360-d1e249"> Sed alio modo potest considerari contractio, scilicet in quantum est mere accidentalis
   contractibili, sicut sonus est mere accidentalis magnitudini et speciebus magnitudinis, uel
   etiam numero et speciebus numeri. Et tunc scientia de parte in modo non pertinet ad scientiam
   de toto, nec est pars eius. Verbi gratia, scientia de numero sonoro non est pars scientiae de
   numero, eo quod scientia de numero non debet considerare nisi ea quae pertinent et per se
   attribuuntur numero, et huius modi non sunt <supplied>nisi</supplied> passiones numeri mere
   accidentales; ideo scientia de numero nihil habet considerare de sono, nec, per consequens, de
   numero sonoro. Possibile est tamen quod istae scientiae, licet sint diuersae, significentur
   per unum nomen commune, praedicabile de nominibus significantibus appropriate illas diuersas
   scientias. Verbi gratia, musica, quae est de numero sonoro, et arithmetica, quae est de
   numero, significantur bene per hoc nomen commune <mentioned>mathematica</mentioned>; et sic dicetur quod musica et
   arithmetica sunt partes mathematicae, non quod haec propositio sit uera de proprietate
   sermonis (sicut nec ista est uera <mentioned>homo et equus sunt partes animalis</mentioned>), sed propositio erit
   uera secundum suppositionem materialem terminorum: isti enim termini <mentioned>musica</mentioned> et <mentioned>arithmetica</mentioned>
   sunt partes subiectiuae huius termini <mentioned>mathematica</mentioned>. </p>


      <p xml:id="Buzcv2-d1e360-d1e271"> Adhuc, ultimo, est subalternatio multum distans ab uniuocatione , scilicet quia in neutra
   istarum scientiarum subiectum unius est pars subiecti alterius, sed tamen in hoc est
   subalternatio quod conclusiones unius scientiae descendunt, licet forte cum appropriatione, ad
   deducendum aliquas conclusiones alterius scientiae, ex eo quod subiectum unius uel aliqua
   passio eius sit passio alterius, sicut magnitudo, numerus et figura sunt passiones in naturali
   scientia; et tamen istae scientiae sunt distinctae, nec una est pars alterius, nec oportet
   ambas esse partes eiusdem, sicut est de geometria et medicina. </p>


      <p xml:id="Buzcv2-d1e360-d1e274"> Ibi ergo sunt quattuor, et forte omnes, modi subalternationis. </p>


      <p xml:id="Buzcv2-d1e360-d1e278"> Tunc ad rationes. </p>


      <p xml:id="Buzcv2-d1e360-d1e281"> 1. Ad primam, potest concedi quod in subalternatione secundum uniuocationem, uel proprie,
   alterum est sub altero, ut uult <name ref="#Aristotle">Aristotiles</name>*, id est subiectum unius sub subiecto alterius,
   tamquam pars eius subiectiua uel pars in modo. Tamen si contractio sit mere accidentalis, non
   oportet quod scientia sit sub scientia, proprie loquendo, scilicet secundum ueram
   praedicationem unius de altero. Sed sic solum una est sub alia quia descenditur de principiis
   et conclusionibus unius ad principia et conclusiones alterius. Vel una scientia est sub alia
   non proprie, sed secundum extrinsecam denominationem a suis subiectis, et hoc non est dictum
   nisi quod subiectum unius sit sub subiecto alterius. </p>


      <p xml:id="Buzcv2-d1e360-d1e287"> 2. Ad aliam potest dici quod musica non est pars mathematica sed solum iste terminus
   <mentioned>musica</mentioned> est pars subiectiua huius termini <mentioned>mathematica</mentioned>; ideo uerum est dicere quod musica
   est mathematica, licet musica non sit arithmetica nec pars eius. </p>


      <p xml:id="Buzcv2-d1e360-d1e296"> 3. Ad aliam, quando dicitur <quote xml:id="Buzcv2-d1e360-Qd1e298">sicut se habet subiectum ad subiectum, ita scientia ad
   scientiam</quote>, dico quod non est uerum. Quia licet scientia congregata accipiat unitatem ab
   unitate subiecti, et exercitus ab unitate ducis, tamen non est idem modus unitatis subiecti et
   ducis, uel scientiae et exercitus. Immo unitas subiecti uel ducis est unitas simpliciter, qua
   simpliciter dicimus ipsum esse ens unum in numero; sed unitas scientiae uel exercitus non est
   unitas simpliciter, sed unitas secundum analogiam, id est secundum ordinem uel reductionem
   plurium ad unum. Unde exercitus non est simpliciter unum ens, immo est multa entia, diuersa et
   numero et specie; et ita est de scientia congregata. </p>


      <p xml:id="Buzcv2-d1e360-d1e302"> 4. Ad aliam, quando dicitur quod si sonus sit de per se accidentibus numeri, tunc ad
   arithmeticam pertinebit <supplied>considerare</supplied> de sono, hoc concedo. Et quando
   dicitur quod si sonus se habeat accidentaliter ad numerum, tunc numerus sonorus est ens per
   accidens, potest dici quod licet numerus sonorus possit dici ens per accidens, non tamen est
   tale ens per accidens de quo <name ref="#Aristotle">Aristotiles</name>* dicit non esse scientiam. Quia per illud ens per
   accidens de quo non est scientia debemus intelligere propositionem per accidens, scilicet
   contingentem; de tali enim non est scientia. </p>


      <p xml:id="Buzcv2-d1e360-d1e311"> 5. Ad aliam, concedo quod scientia una est unius generis subiecti, considerans partes eius
   essentiales, siue subiectiuas, et partes materiales, si contractio fuerit de per se
   accidentibus et contractibilibus, et aliter non. </p>


      <p xml:id="Buzcv2-d1e360-d1e315"> Et sic finitur quaestio. </p>
    </div>
   </body>
  </text>
</TEI>
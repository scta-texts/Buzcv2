<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
   <fileDesc>
    <titleStmt>
      <title> Quaestio 9a </title>
      <author ref="#JeanBuridan">John Buridan</author>
      <respStmt>
       <name>Jeffrey C. Witt</name>
       <resp>TEI Encoder</resp>
      </respStmt>
    </titleStmt>
    <editionStmt>
      <edition n="0.0.0-dev">
       <title> Quaestio 9a </title>
       <date when="2020-05-12">May 12, 2020</date>
      </edition>
    </editionStmt>
    <publicationStmt>
      <authority>SCTA</authority>
      <availability status="free">
       <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
       </p>
      </availability>
    </publicationStmt>
    <sourceDesc>
      <listWit>
       <witness/>
      </listWit>
    </sourceDesc>
   </fileDesc>
   <encodingDesc>
    <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
    <editorialDecl>
      <p>Encoding of this text has followed the recommendations of the LombardPress 1.0.0
       guidelines for a critical edition.</p>
    </editorialDecl>
   </encodingDesc>
   <revisionDesc status="draft">
    <listChange>
      <change when="2020-05-12" status="draft" n="0.0.0">
       <p>Created file for the first time.</p>
      </change>
    </listChange>
   </revisionDesc>
  </teiHeader>
  <text xml:lang="la">
   <front>
    <div xml:id="starts-on">
      <pb ed="#B" n=""/>
    </div>
   </front>
   <body>
    <div xml:id="Buzcv2-d1e522">

      <head xml:id="Buzcv2-d1e522-Hd1e101"> Quaestio 9a </head>

      <head xml:id="Buzcv2-d1e522-Hd1e104" type="question-title"> UTRUM PER OMNEM CAUSAM PER SE CONTINGAT DEMONSTRARE CAUSATUM </head>


      <p xml:id="Buzcv2-d1e522-d1e107"> Consequenter quaeritur, nono, utrum per omnem causam per se contingat demonstrare causatum. </p>


      <p xml:id="Buzcv2-d1e522-d1e110"> 1. Arguitur quod non: saepe causae sunt minus notae suis causatis; sed per minus notum non
   fit demonstratio; igitur ... et caetera. Et si respondeatur <quote xml:id="Buzcv2-d1e522-Qd1e112">quamuis causae sint minus notae
   quoad nos, tamen sunt magis notae simpliciter, seu quoad naturam</quote>, illud non ualet; quia
   demonstrationes non fiunt nisi nobis, et non alicui alteri, ideo oportet quod fiant ex nobis
   notioribus. </p>


      <p xml:id="Buzcv2-d1e522-d1e116"> 2. Item, multae sunt causae ad quarum esse non sequitur esse causatorum; ergo ex eis non
   potest demonstrari causatum. Patet consequentia: quia oportet in demonstratione conclusionem
   de necessitate sequi ex praemissis. Et antecedens est manifestum de causis materialibus: unde
   si materia quae est innata esse materia cultelli, scilicet ferrum, ponatur esse, non propter
   hoc sequitur quod cultellus est; et licet deus sit causa rosarum, tamen non sequitur si deus
   est quod rosa sit. </p>


      <p xml:id="Buzcv2-d1e522-d1e120"> 3. Item, in demonstratione medium et extremitates sunt innata praedicari uere de se inuicem;
   sed causa non praedicatur uere de causato, nec etiam terminus supponens pro causa de termino
   supponente pro causato, quoniam domus non est domificator; ergo causa non potest esse medium
   ad demonstrandum causatum. </p>


      <p xml:id="Buzcv2-d1e522-d1e123"> 4. Item, <name ref="#Aristotle">Aristotiles</name>, secundo huius, dicit quod ibi non est simul causa et causatum, sed
   causa ibi prius, <supplied>et</supplied> ex posteriori demonstratur prius et non ex priori
   posterius, id est ex causa<supplied>to</supplied> significatur causa et non ex causa causatum;
   ergo non ex omni causa per se demonstrabile est causatum. </p>


      <p xml:id="Buzcv2-d1e522-d1e135"> Oppositum arguitur: quia nisi ex omni causa per se posset demonstrari causatum, sequeretur
   quod per se causata non essent scibilia, cum sint propter illas causas; modo hoc uidetur
   inconueniens; ergo ... <supplied>et caetera</supplied>. </p>


      <p xml:id="Buzcv2-d1e522-d1e141"> Item, primo huius*, dicit <name ref="#Aristotle">Aristotiles</name>, loquendo de scire propter quid demonstratiue, <quote xml:id="Buzcv2-d1e522-Qd1e146">scire
   est rei causam cognoscere</quote>, et non magis dicit de una quam de alia; ideo uidetur quod per
   scientiam cuiuscumque causae possumus scire causatum propter quid est. </p>


      <p xml:id="Buzcv2-d1e522-d1e150"> Item, prooemio Physicorum*, dicit <name ref="#Aristotle">Aristotiles</name> quod eorum quorum sunt principia, causae et
   elementa oportet cognoscere alia ex cognitione elementorum. </p>



      <p xml:id="Buzcv2-d1e522-d1e156"> Notandum est breuiter, ut patet secundo Physicorum*, quod causarum quaedam uocantur
   <mentioned>actuales</mentioned>, quaedam <mentioned>potentiales</mentioned>. Et non dicuntur <mentioned>actuales</mentioned> in proposito eo quod actu sunt,
   sed ex eo quod esse earum est sufficiens ad esse causatorum, ita scilicet quod de necessitate
   posita tali causa ponitur causatum. De quibus causis dicitur, secundo Physicorum*, quod causae
   actuales cum suis causatis simul sunt et non sunt. Sed causae <mentioned>potentiales</mentioned> uocantur a quibus
   uel ex quibus est manifestum esse causatum, non tamen sufficiunt, immo possunt esse causatis
   non exsistentibus, ut domificator potest esse domo non exsistente, et fundamentum nondum
   exsistente domo. </p>


      <p xml:id="Buzcv2-d1e522-d1e172"> Notandum est ultra quod eaedem causae ut sumuntur solitarie dicuntur aliquando <mentioned>potentiales</mentioned>
   et ut sumuntur cum aliquibus causis aliis uel circumstantiis dicuntur <mentioned>actuales</mentioned>, ut ignis per
   se diceretur causa potentialis ad comburendum, tamen ignis sufficienter approximatus
   combustibili non sufficienti resistere diceretur ut sic causa actualis ad comburendum, et deus
   uel sol dicitur bene causa potentialis generationis ranae, tamen deus cum sole approximato
   sufficienter ad generationem ut sic dicerentur causa actualis generans ranam. </p>


      <p xml:id="Buzcv2-d1e522-d1e181"> Tunc sit prima conclusio quod ex omni causa per se actuali potest demonstrari causatum siue
   per se, siue secundum fieri, siue secundum fore, siue secundum fuisse. Causa huius est quia ad
   causam sequitur effectus taliter quod per causam demonstratur effectus propter quid, cum
   effectus sit propter esse per se suam causam; sed ex causa per se actuali sequitur causatum
   modis praedictis; igitur ... et caetera. Et patet per quid nominis <mentioned>causae actualis</mentioned>; dicitur
   enim causa <mentioned>actualis</mentioned> ut simul est cum talibus circumstantiis quod ipsa sit sufficiens ad esse
   causati ita quod non possit esse sine causato; igitur statim sequitur si causa fit
   circumstantiata quod causatum tum fiat, et si erit quod causatum erit, et caetera. </p>


      <p xml:id="Buzcv2-d1e522-d1e190"> Alia conclusio <supplied>est</supplied> quod ex causa potentiali non sequitur causatum
   quantum ad esse ipsius, immo quantum ad esse ipsius non demonstratur quantum ad talem causam;
   oportet enim in demonstratione esse consequentiam necessariam. Tamen potest dici quod ex per
   se <supplied>esse</supplied> causae potentialis potest demonstrari causatum quantum ad posse
   esse, et hoc est quia sic ad causam sequitur causatum, unde sequitur si ferrum est quod
   cultellus potest esse. </p>


      <p xml:id="Buzcv2-d1e522-d1e199"> Sed forte tu obiicies <quote xml:id="Buzcv2-d1e522-Qd1e201">quia lapides et ligna sunt causae domus; tamen de domo facta scio
   propter quid ipsa domus est materialiter per scientiam lapidum <supplied>et</supplied>
   lignorum; ergo per causam potentialem scio causatum quantum ad esse</quote>. Respondeo breuiter quod
   tu non scis domum esse propter lignum uel lapides nisi sciendo ea taliter se habere qualiter
   dicuntur causae actuales domus. Unde numquam propter scire lapides et ligna esse tu scires
   domum esse nisi tu scires ea taliter esse et cum talibus circumstantiis quod ad hoc sequeretur
   domum esse. </p>


      <p xml:id="Buzcv2-d1e522-d1e208"> Tunc ad rationes. </p>


      <p xml:id="Buzcv2-d1e522-d1e211"> 1. Ad primam, dico quod licet saepe causae sint minus nobis notae quam causatum
    <supplied>quantum</supplied> ad quia est, tamen omnes causas per se oportet prius esse notas
   quantum possumus scire sufficienter propter quid effectus est; ideo causae non solum secundum
   naturam, sed etiam nobis sunt notiores quantum <supplied>ad</supplied> propter quid effectus
   est. </p>


      <p xml:id="Buzcv2-d1e522-d1e221"> 2. Alia ratio bene probat quod propter causas potentiales acceptas ut dicuntur potentiales
   non scimus causatum quantum ad esse. </p>


      <p xml:id="Buzcv2-d1e522-d1e224"> 3. Ad aliam, dico quod termini significantes causas bene praedicantur de terminis
   significantibus effectus, si non in recto, tamen in obliquo, ut quod domus est ex lapidibus et
   lignis, et quod dies est a sole; et hoc sufficit ad hoc quod causa fiat medium demonstratiuum. </p>


      <p xml:id="Buzcv2-d1e522-d1e227"> 4. Ultima ratio et etiam rationes post oppositum uadunt uiis suis. </p>



    </div>
   </body>
  </text>
</TEI>